Az örökségvédelem miatt nem újul meg a budai rakpart

Lekerült a napirendről a budai alsó rakpart kiszélesítése és lefedése - írja a Népszabadság. A főváros engedett az UNESCO akaratának, nem nyúlnak hozzá a rakparthoz, nehogy kikerüljön a világörökségi védelem alól.

Nem lesz két szintes, sétányos, szélesebb budai alsó rakpart, a főváros ugyanis végképp elvetett a korábban dédelgetett terveket - írja a Népszabadság. Budapest vezetése az ENSZ világörökség-védelmi hivatala, az UNESCO akaratának engedett, amely jelezte: a rakpart átépítése megváltoztathatja a budai panorámát, ami azt eredményezheti, hogy a jelenleg viláörökségi védelem alatt álló terület elveszti kiemelt szerepét. A budai szennyvíz-főgyűjtőcsatorna kiépítése lesz az egyetlen változtatás a rakparton.