Tiszta árammal látnák el Manhattant

Egész Manhattant megújuló energiaforrásból nyert árammal látná el hosszú távon egy energiacég. A Verdant Power turbinákat süllyeszt az East River vizébe, amelyek úgy juttatja olcsó vízenergiához New York központját, hogy nem kell duzzasztógátakat építeni. Amennyiben a projekt sikeres lesz, a Verdant Power világszerte alkalmazza majd a technológiát.

Vízenergiából nyert árammal látná el egész Manhattant egy amerikai cég. A Verdant Power New York kellős közepén hozott létre vízierőművet - írja a Világgazdaság. A jelenleg 200 kW-ot termelő erőműhöz azonban nem kellett duzzasztógátat építeni az East Riverre. A Verdant Power a folyó medrébe ásott betonoszlopokra helyezte el turbináit.

A korábbi gyakorlat szerint enyhe esésű folyókon hatalmas területeket árasztottak el vízzel, és egy duzzasztógáton át engedték a folyót a turbinákra. A Verdant folyómederbe telepített turbinái azonban a folyó saját mozgási energiáját használják ki, ezért minimális környezetátalakítással nyerhető áram. 

A cég által kifejlesztett turbinák teljesítménye egyenként 25 és 250 Kw között változik, a folyó esésétől függően. Egyes típusokban a lapátok mindkét irányban képesek forogni, ezért apály-dagály erőművekben is alkalmazhatók lesznek.

A Verdant Power hosszú távon azt tervezi, hogy egész Manhattant az East Riverből nyert árammal látná el. A projekt kísérleti szakasza 1,5 millió dolláros költségvetéssel indult, ennek jelentős része állami támogatás. Amennyiben a kísérlet sikeres, körülbelül húszmillió dollárból lehetne megoldani egész Manhattan áramellátását.