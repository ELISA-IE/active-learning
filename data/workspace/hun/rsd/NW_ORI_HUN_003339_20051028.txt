Hirdetés

November 7-ig van lehetőség kedvezményes nyomtatóvásárlásra a Sulinet Expressz program keretében - a HP továbbra is fontosnak tartja az otthoni nyomtató használat elterjedését

A HP Magyarország sajnálattal értesült arról, hogy kormány úgy döntött, november 8-tól nem lesznek kaphatók a nyomtatók és multifunkciós eszközök a Sulinet Expressz programban. A vállalat álláspontja szerint ezek az eszközök a számítógép használatot segítik, a felhasználás kreatív módjait támogatják. Az elmúlt nyáron a Bell Research és az Oxford Research vizsgálatokat végzett a háztartások informatikai ellátottságáról a HP megbízásából. A kutatások célja az volt, hogy a háztartások igényeinek ismeretében a vállalat a lehető legjobban szolgálja ki a speciális hazai igényeket termék, ár és szolgáltatás tekintetében. 

"A kutatásokból kiderült, hogy a PC-vel rendelkező háztartások száma az összes háztartás 37-39%-a, itt még van növekedési tartalék, de várhatóan ez a szám nem emelkedik lényegesen 50% fölé, jövedelmi viszonyai miatt a magyar háztartások csaknem fele szinte esélytelen az információs társadalomban való aktív részvételben"- állítja dr. Czinege László vezérigazgató-helyettes, a HP Magyarország Nyomtatás és Képalkotás Üzletágának igazgatója. Ugyanez tükröződik egyébként a mobiltelefon használati szokásokban is: a több, mint 9 millió mobil előfizetést (a lakosság 90%-a) csak a háztartások mintegy 75%-a használja. A kutatások másik fontos megállapítása, hogy a közvélekedéssel ellentétben - mely a 2003. év végi, 2004 eleji nagy akciókból táplálkozik - a digitális fényképezőgép ellátottság nem különösképpen magas, mindössze 15-17%, a hasonlónak tekinthető cseh piacon több, mint 10%-kal magasabb a háztartások ellátottsága.

"Fontos információ továbbá, hogy a PC-vel rendelkező háztartások 40%-ban nincs otthoni nyomtató. Ez azt jelenti, hogy az európai átlagnál jelentősen alacsonyabb az otthoni nyomtató ellátottság, ami arra utal, hogy a számítógép használat kevésbé kötődik a háztartás, illetve család mindennapi életéhez, mint például a házi feladat elkészítése, levelezés, viszont jelentősebb a játék célú hasznosítás" - állítja dr. Czinege László.

Az információcsere egyik legkedveltebb módja továbbra is a papír alapú kommunikáció. A legutóbbi évek technológiai fejlődésének következtében sokkal inkább profi minőségű nyomatok jöhetnek létre az otthonokban is, és nagymértékben elterjedt az otthoni fotónyomtatás. A felhasználók 33%-a rendszeresen nyomtat fotót is otthon, de csaknem 50%-uk szerint nyomtatójuk alkalmas ilyesmi feladat elvégzésére.

A Sulinet Expressz program keretében november 7-ig mintegy 50 százalékkal kedvezőbb áron juthatnak hozzá a vásárlók nyomtatási eszközökhöz (a vételár 50%-át visszatérítik a vásárlásból), s a programban bárki vásárolhat, akinek jövedelme nem haladja meg az éves bruttó 3,4 millió forintot.)

A HP nyomtatókat és többfunkciós eszközöket a vásárlók megtalálják szinte minden viszonteladó partnernél, valamint a HP webes áruházában, a www.hp.hu/sulinet-en szinte az utolsó pillanatig van lehetőség kedvezményes termékvásárlásra.