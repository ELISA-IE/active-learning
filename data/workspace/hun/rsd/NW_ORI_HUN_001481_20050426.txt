Várakozások felett teljesített a BP

A brit BP olajipari vállalt az elemzői várakozásokat meghaladó, 29 százalékos profitnövekedésről számolt be az idei első negyedéve után, köszönhetően a magas olajáraknak - írja a Reuters.

Az olajtársaság nyeresége 5,49 milliárd dollárra nőtt az előző éves 4,26 milliárdról. Az olaj ára ebben a negyedévben hordónként átlagosan 47,84 dollár volt, mintegy 53 százalékkal több, mint az előző év azonos időszakában. A BP forgalma 79,81 milliárd dollárra emelkedett 68,97 milliárdról.