Gyorshajtáson érték a rendőrfőkapitányt

Három büntetőpontot kapott Bene László országos rendőrfőkapitány, mert egy utcai járőr gyorshajtáson kapta - írja a Blikk. Bene nem tagadja a gyorshajtást, arra már nem emlékszik, mennyivel lépte túl a sebességhatárt.

Gyorshajtáson érték egy Szabolcs megyei apró településen Bene László országos rendőrfőkapitányt - tudta meg a Blikk. A főkapitány feltehetően jelentősen túllépte a sebességhatárt, ezt jelzi, hogy 3 büntetőpontot kapott. Bene nem tagadja a gyorshajtást, de arra már nem emlékszik mennyivel ment gyorsabban a megengedettnél. "Mentségemre legyen szólva, hogy elég  néptelen volt a település, melyen áthaladtam" - mondta Bene a Blikknek. 