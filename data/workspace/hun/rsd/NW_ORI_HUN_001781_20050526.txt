A vártnál lassabb növekedés Amerikában

Az amerikai kormányzat csütörtökön közölte, hogy már felülvizsgált adata szerint az ország gazdasága az idei első negyedévben éves szinten 3,5 százalékkal növekedett.

Az első értékelések aláhúzzák: a kormányzat első korai első negyedéves GDP-növekedési becslésében még csak 3,1 százalék szerepelt. A most kiadott 3,5 százalék ugyanakkor kevesebb, mint amire az elemzők számítottak, akik átlagában 3,6 százalékos adatot vártak. A legutóbbi, azaz a tavalyi negyedik negyedévben már végleges adatok szerint az amerikai GDP évi 3,8 százalékos ütemben bővült. 

Az értékpapírpiacok - a tőzsdén kívüli kereskedésben a részvényárak emelkedése ezt jelezte - kedvező negyedéves GDP-adatra számítottak. Az euró az adat kiadása előtt 1,2527 dolláron állt (gyakorlatilag idei mélypontján), a dollár viszont 108,21 jenen volt.

A amerikai GDP továbbra is dinamikus növekedését elsősorban a kivitel és a fogyasztás támogatja. Utóbbi, mely a gazdaság több mint kétharmadát adja az Egyesült Államokban, 3,6 százalékos éves szintű negyedéves növekedést ért el.

Az új amerikai GDP-adat eloszlatja azokat a félelmeket, hogy a drága olaj- és energiaárak komoly mértékben fenyegethetik az amerikai növekedést. A mostani adat az elmúlt fél évszázad éves átlagos növekedése felett van.

Az inflációs hatás figyelembevételével az éves amerikai hazai össztermék értéke csaknem 11,1 billió dollár, ezen kiigazítás nélkül 12,2 billió.

A folyó második negyedévre mindazonáltal csak 3,2 százalékos növekedést jósolnak az elemzők, az éves növekedésre pedig 3,4 százalékot. Az USA gazdasága tavaly 4,4 százalékkal növekedett.