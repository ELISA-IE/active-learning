Fiatal lány fenyegetőzött a parlamenti bombával

Egy 14 éves lány - 16 éves fiú ismerőse biztatására - fenyegetőzött kedden azzal, hogy bomba robban a Parlamentben. A két fiatalt a rendőrök elfogták. A bombariadó költségeit a rendőrség a telefonnal szórakozó fiatalokra terheli.

Egy 14 éves tököli lány - 16 éves barátja biztatására - fenyegetőzött tegnap azzal, hogy bomba van a Parlamentben. A két fiatalt kedden este elfogták, és közveszéllyel fenyegetés vétség megalapozott gyanúja miatt eljárást indított ellenük a rendőrség. A bombariadó rendőrségi költségeit a BRFK áthárítja a fiatalokra, a költségeket még számolják.

Kedden 13 óra előtt kevéssel egy gyermekhang közölte a BKV diszpécserszolgálatával, hogy a "egy busszal a Parlament felé tart, amin atombomba van". A rendőrség feltételezte, hogy megalapozatlan fenyegetésről volt szó, de tekintettel a bejelentés tartalmára, az ilyenkor szükséges intézkedéseket megtette. Nem találtak bombát.