Iraki beavatkozással vádolják Iránt

A britek szerint Irán bombagyártókat képez ki, akiket aztán Dél-Irakban vetnek be a briot katonák ellen. Irán tagadja a vádakat.

Bombagyártókat képez ki Iránban és Libanonban az iráni forradalmi gárda, és a Hezbollah. A kiképzetteket Dél-Irakban vetik be az ott állomásozó brit katonák ellen, illetve ők is további merénylőket képeznek ki - állítják nagy-britanniai védelmi források. Ha az állítások igazak, akkor - a BBC egyik védelmi elemzője szerint - az iráni kormánynak is benne kell, hogy legyen a keze a dologban. A múlt héten egy brit illetékes arról számolt be, hogy a dél-iraki támadásokban használt bombák Iránból származtak - írja a BBC News. 

Tony Blair brit miniszterelnök szerint a bizonyítékok iráni beavatkozásra utalnak, jóllehet, "nem lehetünk teljesen biztosak benne". Irán tagadja,. Hogy köze lenne az elmúlt hetek támadásaihoz, amikben összesen nyolc brit katona vesztette életét. 