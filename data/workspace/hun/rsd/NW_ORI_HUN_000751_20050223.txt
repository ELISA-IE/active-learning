Hatmilliárdba kerül az áfavisszatartás

Az uniós adószámmal rendelkező cégek által visszaigényelt, de eddig vissza nem fizetett jogos áfakövetelések kamata eddig 6 milliárd forint - értesült a Népszabadság. 

A lap úgy tudja, hogy a harmadik negyedéves visszaigénylések közül 50 milliárd, a negyedik negyedévesek közül pedig 210 milliárdot nem fizetett vissza a cégeknek az APEH. Az összegek kamata mintegy 6 milliárd forint. 

A Népszabadság emlékeztet: az Országgyűlés költségvetési bizottságának keddi ülésén Katona Tamás pénzügyi államtitkár kérdésre válaszolva azt mondta, hogy az adóhivatalnak nincs naprakész nyilvántartása a késedelmi kamat összegéről.