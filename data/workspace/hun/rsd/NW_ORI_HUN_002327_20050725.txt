Két pakisztánit keresnek a sarm-es-sejki merényletek miatt

 

Elfogató parancsot adott ki hétfőn az egyiptomi rendőrség a pénteki sarm-es-sejki merényletek két pakisztáni gyanúsítottja ellen - közölte az al-Dzsazíra arab nyelvű műholdas hírcsatorna. A televízió be is mutatta a 18 éves Imszaddak Huszein és a 30 esztendős Mohamed Ahtár fotóját. Egyiptomi biztonsági illetékesek már vasárnap utaltak arra, hogy kilenc pakisztáni állampolgárt keresnek a Sinai-félszigeten lévő üdülőhely elleni terrorakció kapcsán, amelynek legalább 90 halálos áldozata volt.