Nem lesz magyar Davosban

Az elmúlt évek hagyományait követve idén sem képviseli senki a magyar kormányt a Davosban szerdán kezdődő Világgazdasági Fórumon - írja a Népszabadság. A lap úgy tudja, hogy Gyurcsány Ferenc Ukrajnába utazik, bár Juscsenko elnök Davosban lesz. 

A svájci város hagyományos konferenciáján részt vesz többek között Tony Blair, Jacques Chirac, Gerhard Schröder, Bill Gates, valamint térségünk számos vezető politikusa. A fórum témája a kínai és az indiai gazdaság fejlődése, a klímaváltozás, az iszlám és a globalizáció.