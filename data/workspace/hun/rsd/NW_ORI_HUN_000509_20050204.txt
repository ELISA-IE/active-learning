Zara László részt vesz az adózás reformjában

Draskovics Tibor pénzügyminiszter felkérte Zara Lászlót, a Magyar Adótanácsadók és Könyvviteli Szolgáltatók Országos Egyesülete elnökét, hogy vegyen részt az adóreform kidolgozásában - közölte pénteken a pénzügyi tárca. 

Draskovics fontosnak tartja, hogy az adóreform során ne csak hivatali szempontok érvényesüljenek, így megbízta Zara Lászlót azzal is, hogy legyen tagja az adóreform-bizottságnak és vezesse az adóigazgatás egyszerűsítésével foglalkozó albizottságot. 