Derűlátó német cégvezetők

Váratlanul optimisták a német vállalatvezetők: az Ifo gazdaságkutató intézet bizalmi indexe januárban 96,4 pont volt, amire 11 hónapja nem volt példa. Elemzők arra számítottak, hogy az index értéke a decemberi 96,2 ponton marad - írja a Bloomberg hírügynökség. 

A megkérdezett hétezer nyugat-német cégvezető elssorban a bővülő belső fogyasztás miatt derűlátó. Tavaly Európa legnagyobb gazdasága 1,7 százalékkal bővült elsősorban a kivitel élénkülése nyomán; Schröder kancellár kormánya idén 1,6 százalékos GDP-bővülésre számít. 