Beázott az új metróállomás

A hétfői nagy esőben beázott a napokban átadott, felújított Batthyány téri metróállomás. A BKV közleménye szerint az esőzés miatt befolyó víz olyan helyen jelent meg, ahol az 1972-es átadás óta soha nem volt beázás.

Az utasok nyakába csöpögött az eső hétfőn a frissen felújított, a napokban átadott Batthyány téri metróállomáson - írja a Népszabadság. A 2-es vonal idei felújítására összesen 7,6 milliárd forintot költött a BKV, ebből - többek között - három állomást építettek át, az egyik a Batthyány téri volt. Az állomás vízszigetelésének javítása a rekonstrukció része volt, az esőzés miatt befolyó víz olyan helyen jelent meg, ahol az 1972-es átadás óta soha nem volt beázás. Vagyis, erre nem lehetett előre készülni - áll a BKV közleményében.