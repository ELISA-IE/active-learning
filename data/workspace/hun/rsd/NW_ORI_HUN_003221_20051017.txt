Megjelent az első arab melegmagazin

Barra (Kívül) címmel jelent meg az arab világ első melegmagazinja Libanonban. A lapot a melegek jogainak védelmét nyíltan felvállaló, tavaly alakult szervezet, a Helem (Álom) adja ki, egyelőre negyedévente - írja a Pride.hu. A lap megjelenésének jelentősége, hogy az arab világban élők többsége szigorúan elítéli a homoszexualitást.

Libanonban jelenik meg az arab világ első melegmagazinja, a Barra (Kívül). A lapot háromhavonta adja ki a melegek jogaiért küzdő Helem (Álom) nevű szervezet - írja a Pride.hu.

A homoszexualitást szigorúan elutasító arab világ első melegeknek szóló magazinjának első internetes kiadását 8500-an töltötték le. Az érdeklődők Szaúd-Arábiából, Kuvaitból és Libanonból csatlakoztak a lap oldalához.

A magazin szerkesztősége Bejrútban működik, annak ellenére, hogy Libanonban egy évig terjedő börtönnel büntetik a "természetellenes kapcsolatokat" - írja a Pride.hu. Igaz ugyanakkor, hogy Bejrútban általában tolerálják a homoszexualitást.