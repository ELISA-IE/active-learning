Összevonják az Új-MiZo és a Sole Rt.-t

Az Új-MiZo Rt. és a SOLE Hungária Rt. részvényesei a két társaság összevonásáról döntötteka keddi közgyűlésükön  - közölte a Sole Hungária Rt.  

A cégbírósági bejegyzést követően a Sole - MiZo Zrt. részvényeinek többségi tulajdonosa, a korábban az Új-MiZo Rt. többségi tulajdonosa az Unostar Enterprises Ltd. lesz. A két társaság összeolvadásához a Gazdasági Versenyhivatal (GVH) a szükséges engedélyt megadta.

A Sole - MiZo Zrt. a két különálló cég által előállított termékek gyártását, valamint azok forgalmazását az új társaság az ismert márkaneveken - MiZo, Sole - kívánja fenntartani.

A Sole - MiZo Zrt. mint jogutód, átveszi a két társaság korábbi, a tejtermelőkkel és más partnerekkel fennálló szerződéseit. "Az összevonás eredményeként a Sole - MiZo Zrt. a legnagyobb magyar tejfeldolgozó társaság lesz.

A vállalat célja, hogy a vele kapcsolatban lévő tejtermelőkkel és más beszállító- és kereskedő partnerekkel korrekt, kölcsönösen előnyös, tartós gazdasági együttműködést alakítson ki, és tartson fenn. 