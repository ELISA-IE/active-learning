Nagy-Magyarország matrica díszíti Orbán autóját

Az egyik kereskedelmi tévé műsorában látható volt, hogy a volt kormányfő saját autóját egy Nagy-Magyarországot ábrázoló országjelzés díszíti.

Az exminiszterelnök kocsijának hátulját egy Nagy-Magyarországot ábrázáló országjelzés ékesíti. Ez látszott a TV2 Napló című műsorában, amikor egy stáb elkísérte Orbán Viktort egyik vidéki kampányútjára. 

Miután Orbán kivette táskáit az ezüstszínű Golfjából, és lecsukta a csomagtartót, egy-két másodpercig látható volt a matrica. A Fidesz-elnök aztán vonatra szállt, és Miskolcra utazott, ahol találkozott a helyiekkel és lakossági fórumot is tartott. 

A matricás Golf benne van a Fidesz elnökének vagyonbevallásában, amely szerint 2001-ben vette a járművet.