Szerb bankot vásárolhat az OTP Bank

A szerb vagyonügynökség és az OTP bank vezetői pénteken Belgrádban aláírták a szerb Niska Banka részvényeinek 89,39 százalékáról szóló adás-vételi szerződést. Az OTP Bank  a szükséges engedélyek február végére várható megszerzése után utalja át a 14,21 millió eurós vételárat.

A megállapodást a Szerb Köztársaság kormánya nevében Mladjan Dinkic pénzügyminiszter és Milorad Dzambic, a Deposit Insurance Agency ügyvezető igazgatója, az OTP Bank képviseletében Wolf László vezérigazgató-helyettes és Németh Miklós akvizíciós és projektfinanszírozási igazgató írta alá.

 

A Niska Banka az egyik legrégebbi szerb pénzintézet, melyet 1894-ben alapítottak. Szerbia déli részében működő bank 24 fiókból állóhálózata és 520 alkalmazottja segítségével 80 ezer ügyfelet szolgá ki. Piaci részesedése mérelgfőösszege alapján 0,7 százalkék, így a 28. legnagyobb pénzintézet Szerbiában. Idén június 30-án 40,2 millió euró, betétállománya 13,2 millió euró, hitelállománya közel 8,1 millió euró, míg saját tőkéje, ugyanezen időpontban 18,0 millió euró volt.

Az OTP Bank 2005. október 24-én nyújtott be kötelező érvényű ajánlatot  a szerbv vagyonügynökségnek a Niska bank többségi tulajdonának megvásárlására. A részesdés megszerzésére az osztrák Erste Bank és a szlovén Nova Ljubljanska Banka pályázott, de kötelező érvényű ajánlatot csak az OTP Bank nyújtott be október 24-én. A részvények megvásárlásáról november 9-én kezdődtek meg a tárgyalások. 

Szerbia gazdasága és bankrendszere ígéretes fejlődés előtt áll, amelyben az OTP-csoport is részt kíván vállalni - hanfgsúlyozta a megállapodás kapcsán Wolf László, az OTP Bank vezérigazgató-helyettese. Szerinte a Niska Banka megvásárlása megalapozza az OTP Bank szerbiai jelenlétét és újabb lépés abba az irányba, hogy az OTP Bank Közép-Kelet-Európa egyik meghatározó bankjából a térség domináns szereplőjévé váljon.

A Niska Bank megvásárlása azonban csak az első lépés az OTP Bank szerb terjeszkedése során - közölteWolf László.A magyar pénzintézet ugyanis további felvásárlási lehetőségeket keres az országban és a Panonska banka valamint a, Vojvodjanska banka mellett más bankok is szóba jöhetnek az OTP Bank szerb terjeszkedése során. A szakember elképzelhetetlennek tartja, hogy csak a Niska Bankával legyenek jelen Szerbiában.. Az OTP nem tart attól, hogy szabályozási okokból nem vehetnének másik bankot az országban, mert a Niska annyira kicsi.

Wolf László azt is elmondta, hogy az OTP Bank még nem egyeztetett arról, hogy a horvát jegybank engedélyezi-e neki, hogy megvegye a Splitska Bankát. Szerinte ugyanis nincs akkora részesedésük a horvát bankpiacon, ami felvásárlási szándékaik megakadályozását indokolná. Közölte, ha a Splitska Bankát nem tudják megvenni, akkor továbbra is lehetőségük van organikus fejlődésre vagy egy kisebb bank megvásárlására.