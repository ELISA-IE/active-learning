Gázt vásárolt az államtól a Mol-csoport

A Mol Földgáztároló Rt. december 22-én szerződést kötött a Gazdasági és Közlekedési Minisztériummal. A szerződés értelmében a földgáztároló cég három milliárd köbméter párnagázt tulajdonjogát szerzte meg, amiért 60 milliárd forint bányajáradékot fizet.

A földgáztároló társaság a megállapodás szerint garantálja az állam számára , hogy a tulajdonába került párnagázt 16 évig nem termeli ki. E kötelezettség-vállalásával párhuzamosan az állam a földgáztároló cég számára, a Mol-csoport megtérülési céljainak megfelelő hozamot biztosít.

A földalatti gáztárolási tevékenység normális működtetéséhez elengedhetetlenül szükséges tárolói párnagáz jelentős része jelenleg a magyar állam tulajdonában van. A tranzakció lezárását követően, a földgáztároló cég lesz a négy legjelentősebb földalatti gáztároló létesítmények működtetéséhez szükséges párnagáz tulajdonosa.