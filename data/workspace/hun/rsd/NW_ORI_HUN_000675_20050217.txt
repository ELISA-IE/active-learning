Kengurutrágyából készül papír Ausztráliában

Erszényesek ürülékéből készít papírt egy ausztrál cég. A környezetbarát papír különösen a turisták körében kedvelt. Az állati trágyából készült papír nem újdonság: Afrikában elefánt, a skandináv államokban pedig jávorszarvas maradékból is gyártanak papírt.

Kenguru és más erszényesek trágyájából készül környezetbarát papír Ausztráliában - írja a BBC. Az újdonságot a Kreatív Papír nevű cég fejlesztette ki, amely egyáltalán nem használ fa alapanyagot termékeihez.

A vállalt vezetője szerint az erszényes ürülékből készített papír különösen kedvelt a turisták körében. Joanne Gair a BBC-nek elmondta: az új fejlesztésű papíron a cég a "valódi kenguru trágyából" készült feliratot helyezi el. A papírgyár vezetője bízik benne, hogy a lakosság segít majd trágyát gyűjteni a cég számára.

Huszonöt kilogramm erszényes trágyából 400 darab A4-es méretű papír állítható elő. A rostgazdag állíti maradéból készített papír nem újdonság: Afrikában elefánt, skandináv országokban pedig jávorszarvas trágyájából készítenek papírt.