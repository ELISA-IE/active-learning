Kifogások az új APEH-elnökkel szemben

Nem látja biztosítottnak az Állami Számvevőszék, hogy Szikora János, az APEH Szabolcs-Szatmár-Bereg megyei igazgatója megfelel azoknak a követelményeknek, amelyeket a pénzügyminiszter az adóhivatal elnökével szemben támaszt - értesült a Népszabadság.

Draskovics Tibor pénzügyminiszter szerdán Király László György lemondásának bejelentésekor közölte: határozottabb, dinamikusabb, rugalmasabb, a változó körülményekre gyorsan reagáló ellenőrzési tevékenységre van szükség, ami megköveteli az adóhivatal vezetésének megújulását.

A Népszabadság információi szerint Szikora János és Kovács Árpád ÁSZ-elnök személyes találkozója után a számvevőszék levelet juttatott el a Pénzügyminisztériumba, amelyből az derül ki, hogy az elnökjelölt nem felel meg a felsorolt követelményeknek.