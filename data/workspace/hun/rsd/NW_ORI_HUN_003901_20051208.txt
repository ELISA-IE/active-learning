Tőzsdén az Állami Nyomda

Csütörtökön délután fél négykor két jelentős átkötéssel, 5600 forintos áron megkezdődött a kereskedés az Állami Nyomda részvényeivel a Budapesti Értéktőzsdén.

A részvényekkel 5600 forintos árfolyamon kezdődött el a kereskedés. Az első két üzlet piaci információk szerint jelentős összegű átkötés volt. Közvetlenül nyitás után azonban már 6100 forintos áron is született üzlet a papírra. Az erős kezdés után pár perccel viszont 5600 és 5900 forint közé tért vissza az árfolyam. 

A tőzsdei kereskedés elindulását megelőzően a társaság nyilvános ajánlattétel keretében értékesítette 147 900 darab "A" sorozatú, egyenként 980 forint névértékű névre szóló törzsrészvényét. A csütörtök délelőtt lefolytatott aukció keretében a befektetők 5600 és 6400 forint közötti árfolyamon licitálhattak a papírokra.