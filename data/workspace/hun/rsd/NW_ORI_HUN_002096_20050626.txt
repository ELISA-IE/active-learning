Madridi stadion mellett robbantott az ETA

Feltehetően az ETA baszk szeparatista szervezet követte el azt a merényletet, ami az egyik madridi stadion közelében történt. A sportlétesítmény lenne az egyik helyszíne a 2012-es olimpiának, ha a spanyol főváros nyeri a rendezés jogát. A merényletben senki nem sérült meg.

Nem követelt áldozatokat az a merénylet, amit madridi La Peineta Stadion közelében követtek el szombat este. Az autóba rejtett bomba felrobbantása előtt ismeretlen telefonáló figyelmeztette a hatóságokat. A merényleletet feltehetően az ETA baszk szeparatista szervezet követte el - írja a BBC. 

A spanyol főváros délkeleti részén fekvő stadion azon sportlétesítmények közé tartozik, ahol a 2012-es olimpiai játékokat rendeznék, amennyiben Madrid nyeri el a rendezés jogát. Madrid a 2012-es játékok megrendezéséért Párizzsal, Londonnal, New Yorkkal és Moszkvával verseng. 