Új Mol stratégia, magas osztalékkal

Szeretné megháromszorozni a szénhidrogén termelését, és kétszeresére növelni finomítói termékeinek eladását a Mol-csoport, a társaság új 2010 szóló stratégiájában. A növekedési célok eléréséhez 5,4 milliárd dollárt akarnak a meglévő eszközök fejlesztésére, és bővítésére fordítani. A társaság vezetése az osztalék jelentős emelését is ígéri.

A Mol-csoport fő pénzügyi célkítűzései a 2006-tól 2010-ig terjedő időszakban az, hogy éves szinten elérjék a 3,5 milliárd dollárt meghaladó éves készpénztermelést (EBITDA, valamint 285 millió dolláros hatékonyságjavulást. Az új növekedési céljait a Mol az üzleti portfolió egyensúlyának figyelembe vételével tűzte ki - áll a társaság hétfői közleményében. Ennek keretében háromszorozzák meg a szénhidrogén

Termelést, és kétszerezik meg a finomított termékek eladását, ezzel biztosítva a kutatás-termelés és feldolgozás integrációját. A társaság növekedési céljai elérése érdekében 5,4 milliárd dollárt akar meglévő eszközeinek korszerűsítésére és bővítésére fordítani. A Mol emellett 2010-re éves szinten 285 millió dollárral akarja javítani működési hatékonyságát. Ez magába foglalja a költségek csökkentését, és az eszközök jobb kihasználását. A Mol az eladósodottsági mutatót 30 százalék alatt szeretné tartani, befektetési kategóriájú hitelminősítését megőrizve. A társaság az osztalék abszolút értékének fokozatos növelését tervezi, 2010-re az osztalék-kifizetési arányát a régiós iparági versenytársak szintjére emeli (jelenleg 30 százalék.).

Kutatás-termelés 

A Kutatás-termelés szegmensben 2010-re a Mol célja az, hogy megháromszorozza szénhidrogén termelését, napi 300 ezer kőolaj hordó-egyenértéknyire, valamint olaj és gázkészleteit is, 900 millió kőolaj hordó-egyenértéknyire. Mindeközben a készletpótlási költséget 6,5 dollár kőolaj hordó-egyenérték alatt szeretnék tartani. A közép-kelet európai régióban az INA-val együtt, és új társasági akvizíciókon keresztül kívánja bővíteni kutatási és termelési tevékenységét. 

Nemzetközi területen a Mol erős, és fókuszált portfoliót kíván kialakítani szigorú értékelési, és portfolió-irányítási módszereket alkalmazva. A hosszútávú készletnövekedés biztosítása érdekében ez legalább egy új kulcsfontosságú régióban való megjelenést jelent, miközben a csoport biztosítja az egyensúlyt a kutatási, valamint a fejlesztési és termelési projektek között. Ennek eredményeképp a kutatástermelés hozzájárulását a csoport EBITDA-hoz öbb mint 40 százalékra akarják növelni.

Feldolgozás és kereskedelem 

A Feldolgozás és Kereskedelem szegmensben a Mol célja az, hogy kiváló termékminőség segítségével fenntartsa piaci pozícióit, illetve kiterjessze nagy növekedési kilátásokkal rendelkező új piacokra. Ennek érdekében a társaság kulcsfontosságú piacain további befektetésekkel szeretné a termékszerkezetet és termékminőséget javítani, miközben kihasználja a felmerülő akvizíciós lehetőségeket. Mennyiségi cél, hogy a finomított termékek eladása terén meghaladja a napi 500 ezer hordót, egyben fenntartva az értéklánc menedzsment eredménymaximalizáló hatását. A társaság 2010-re egy 1500 töltőállomásból álló kiskereskedelmi hálózatot kíván kialakítani a finomítók ellátási körén belül.

Petrolkémia üzlet 

Jó minőségű eszközeire építve a petrolkémiai szegmens célja a nyugat-európai piacokon meglévő hagyományos "niche" pozíció megerősítése, a bővülő keleti piacokon való jelenlét növelésével párhuzamosan. Ezt alátámasztja versenyképes költségstruktúrája, kereskedelmi, valamint földrajzi helyzete.

Gázszállítás 

A gázüzletben a Mol célja, hogy megtartsa pozícióját a szállításban, amely nem csak stabil megtérülését, hanem növekedési lehetőséget is biztosít. A társaság, egyedülálló földrajzi helyzetét kihasználva növelni kívánja részesedését a regionális gáz-tranzit üzletben.