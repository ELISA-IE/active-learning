Az ABN Amro nyerte az olasz bankcsatát

Hosszú harc után az ABN Amro bank megvásárolhatja az olasz Antonoveneta bank többségi tulajdonát. Az egész nyáron húzódó bankcsatában - amelyet az olasz jegybank gerjesztett, felmerült, hogy a Banca Italia nagyhatalmú ura, Antonio Fazio akadályozza, hogy az EU-s irányelveknek megfelelően külföldi szereplők is bejuthassanak az olasz bankpiacra.

Megvásárolhatja az ABN Amro holland bank az olasz Antonoveneta bank többségi tulajdonát. A hollandok az elsők, akik megvásároltal egy vazatő olasz bankot. A tulajdonszerzés miatt egész nyáron dúlt a harc az olasz bankszektorban.

Az ABN-nel szemben az Antonoveneta 29,5 százalékát birtokló Banca Popolare Italiana (BPI) is ajánlatot tett, és úgy tűnt viheti is az Antonoventát, azonban időközben kiderült: az üzlet megszerzésére illegális részvénytranzakciókat indítottak,a mely miatt az olasz tőkepiaci felügyelet, a Consob letiltotta a tranzakciót "információk hiányában" - írja a BBC News.

A BPI most ráállt, hogy 26,50 eurós egységáron eladja részvénycsomagját az ABN Amrónak. "A BPI bejelentette eladási szándékát, mi pedig mindenképpen vásárolni szeretnénk" - jelentette ki csütörtökön az ABN Amro szóvivője - "a dolgok a megfelelő irányba haladnak, de az egyezményt még nem írtuk alá."

Az Antonoveneta 1,5 millió új ügyfelet hoz majd a holland banknak, olyan piacon, ahol a háztartások átlagos megtakarítása magasabb, mint az EU-átlag - írja a Bloomberg hírügynökség.

A BPI részvénymachinációi egészen az olasz jegybankig értek. Antonio Fazio jegybankelnökről felvétel készült, amint a BPI vezetőjével az Antonoveneta felvásárlásáról beszélgetnek. A hangfelvétel felbukkanásakor már felmerült, hogy a BPI illegális módszerekkel akarja megszerezni az ABN Amro elől az Antonoventát. 

A hangfelvétel hatására rendelte el végül az üzlet teljes befagyasztását a Consob. Antonio Fazio tagadta, hogy bármi köze lenne a BPI ügyeihez, ennek ellenére a nyár folyamán többen távozásra szólították az olasz jegybankvezért. Silvio Berlisconi olasz miniszterelnök szerint Fazio szereplésével az ügyben megsemmisítő sérülést szerzett "az olasz szavahihetőség".

Fazio magatartását Brüsszelben sem nézték jó szemmel. A jegybankvezér sokak szerint végső soron a tőke szabad áramlásának uniós elvét akadályozta protekcionista tevékenységével.

Olaszország bankvilága ideális terület lenne a külföldi befektetőknek: az olasz bankok igen magas profittal dolgoznak, ugyanakkor igen sok a konszolidációra váró hitelintézet. Mindezek ellenére a befektetőket elrettenti, hogy csak igen nehezen tudnak bejutni az olasz piacra.