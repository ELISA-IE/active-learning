Utcán végzik a stresszes mentősök

A felmérések szerint a mentősök végzik az egyik legkeményebb munkát. Évente 40-50 embert kell leszázalékolni és átlagosan 10-20-an vesztik életüket a munkából származó okok köveztében - írja a Népszabadság.

Elküldik azokat a mentősöket, akik nem felelnek meg a nemrég bevezetett, szúrópróba szerű szűrővizsgálatokon. A szigorú ellenőrzésekre azért van szükség, mert a mentős az egyik legnagyobb lelki és fizikai igénybevételt jelentő szakma.

Évente átlagosan 40-50 mentőst kell leszázalékolni, de a munkaköri okok következtében elhunytak száma is mindig eléri a 10-20-at, de olyan is előfordult, hogy 35 volt - írja a Népszabadság.

A szűréseket végző pszichológusok szerint a munka állandó - akár napokig tartó - ideg- és lelki feszültséggel jár. Gyakori, hogy a mentősök napi 4-5 doboz cigit is elszívnak a strassz miatt. A depresszió és a pánikbetegség is gyakori köztük.

Ennek ellenére semmilyen munkajogi védelmet nem kapnak a mentősök. Sem korkedvezményes nyugdíjra, sem továbbképzésre nem jogosultak.