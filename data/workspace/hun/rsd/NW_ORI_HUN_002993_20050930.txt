Csányi Sándor: Nagy a devizahitel kockázata

Csányi Sándor Pénteken Budapesten azt mondta, hogy egyre divatosabb a devizában történő eladósodás. A bank továbbra is nagy árfolyamkockázatot lát ezeknél. 

Csányi Sándor az önkormányzatok gazdálkodását érintő újdonságokról azt mondta, hogy a közbeszerzési törvény módosítása több kárt hozott, mint hasznot. Úgy tűnik, hogy 2006 végéig kénytelen lesz a kormány egy új közbeszerzési törvényt kidolgozni, az OTP ebben segítve megosztja tapasztalatait az illetékesekkel - írja a Portfolio.hu. 

Az OTP az uniós pályázási folyamat minden lépcsőjében segíti az önkormányzatokat. Kidolgoztak egy olyan konstrukciót is, ami kifejezetten a kisebb beruházásokat (maximum 5 millió euró) támogatja, legfeljebb 2,5 millió euróval, illetve a beruházási összeg felével. 

Az MFB programjainak rövid ismertetését követően kiemelte, hogy az OTP név alatt ma már nem csak bankot, hanem pénzügyi szolgáltatót értünk. Csányi elmondta, hogy egyre divatosabb a devizában történő eladósodás. A bank továbbra is nagy árfolyamkockázatot lát ezeknél, de igény esetén állnak az ügyfelek rendelkezésére. A bankvezér szerint a deviz és forinthitelek közötti kamatkülönbség idővel tovább szűkülhet. 