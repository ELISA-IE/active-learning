Elszaladt a halálos balesetet okozó sofőr

Elmenekült annak a teherautónak a vezetője, aki egy személyautóval ütközött szombaton a fővárosban. A balesetben egy idős nő meghalt.

Meghalt egy idős nő egy közúti balesetben szombaton Budapesten - olvasható a Budapesti Rendőr-főkapitányság (BRFK) honlapján. A fővárosi XIII. kerületben egy balra kanyarodó autó egy teherautóval karambolozott.

A személyautó utasa, egy 84 éves nő a kórházba szállítását követően meghalt. Az autó sofőrje sértetlen maradt, egy másik utas pedig könnyebben megsérült. A teherautó vezetője a balesetet követően bezárta járművét és gyalog elmenekült.