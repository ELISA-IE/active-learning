Csak egy holland városban tilos füvezni a külföldieknek

Maastrichtban hamarosan igazolnia kell, hogy helyi lakos, annak, aki be akar menni egy coffee shopba, hogy elszívjon egy füves cigit - írja a Népszabadság. A Der Standard című osztrák lap azt állította, hogy Hollandia januártól mindenhol betiltja a könnyű drogok fogyasztását külföldieknek. Ez egyelőre nem igaz, a tiltást, kísérleti jelleggel, csak Maastricht vezeti be. 

Maastrichtban hamarosan igazolnia kell, hogy helyi lakos, annak, aki be akar menni egy coffee shopba - írja a Népszabadság. A lap felhívja a figyelmet arra, hogy a Der Standard című osztrák újság állítása viszont, miszerint Hollandia januártól betiltja a könnyű drogok fogyasztását külföldieknek, nem igaz. Wiebe Alkema, a hágai igazságügyi minisztérium munkatársa elmondta, hogy a tiltást egyelőre csak kísérleti jelleggel Maastricht vezeti be. 

A Der Standard cikke a fentiek mellett azt állította, hogy Hágában azt tervezik, hogy a marihuánát átminősítik kemény droggá. Így nem lehetne hozzájutni a coffee shopokban. A lap szerint mindez arra utal, hogy nincs minden rendben a liberális drogpolitikával. Franco Frattini, az Európai Bizottság alelnöke és illetékes biztosa korábban már utalt rá, hogy a tagállamok önmagukban képtelenek megbirkózni a problémával. 

Az Európai Kábítószerügyi és Addiktológiai Megfigyelőközpont tavalyi jelentése szerint a 15 és 34 év közötti fiatalok tíz százaléka már kipróbálta a kokaint. Egyre több tizenéves szív marihuánát, amit egyébként minden ötödik felnőtt is kipróbált. Folyamatosan növekszik az ecstasyfogyasztás is: ez a második legnépszerűbb drog a fű után a kontinensen.