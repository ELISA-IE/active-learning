Önerő nélküli lakáslízinget indít az OTP

November 14-től lakáslízinget indít el az OTP-SCD Lízing Rt, amelyet új lakásoknál önerő nélkül, használtaknál pedig 30 százalékos saját erővel lehet igénybe venni. A THM a lízing devizanemétől függően 7,35 százaléktól 13,42 százalékig terjedhet.

Az új konstrukció lényege, hogy a lakást a lízing cég veszi meg, majd az szerződést köt az ügyfelekkel. Így az adott magánszemély, vagy cég valósan csak a futamidő után lesz a lakás tulajdonosa, ugyanakkor az egész futamidő alatt is gyakorolhatja ugyanezeket a jogokat. A lízing ideje alatt ugyanis a lakást bérbe lehet adni, bizonyos feltételek mellett pedig el is adható, és mindenféle káresemény is a lízingelőt terheli.

Az új szolgáltatást elsősorban azoknak kínálja a lízing cég akik nem rendelkeznek a bankhitelhez szükséges önerővel, illetve nem akarják lekötni szabad forrásaikat. (A magyar lakosság vagyonának kétharmadát tartja lakóingatlanban, ami közel 31000 milliárd forintot jelent)

A finanszírozás részletei

A futamidő minden esetben maximum 25 évre vehető igénybe. A lízing konstrukció lehet forint, euró, vagy svájci frank alapú. A hitelbírálati, és az értékbecslési díj egyaránt 30 000 forint, míg a folyósítási, és szerződéskötési díj összesen az ingatlan vételárának 2 százaléka. A földhivatali ügyintézésért plusz 5000 forintot kérnek. Emellett használt lakásoknál plusz költséget jelent az illeték. Használt lakásoknál viszont 30 százalék önerővel rendelkezni kell, mivel ezekben az esetekben az általános forgalmi adót (áfa) előre meg kell fizetni.

Azt viszont érdemes figyelembe venni, hogy az új konstrukció csak a lízing céggel leszerződött ingatlanokra köthető, igaz már jelenleg is mintegy 30000 lakásból lehet válogatni.

Havi törlesztő részletek 

Lízing összegesvájci frank*euró*forint*10 000 00069 66178 872107 54614 000 00097 525110 383150 56420 000 000139 321157 743215 092* havi törlesztés, 25 évre

Deák Bálint