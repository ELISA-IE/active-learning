Szinetár Miklós autóbalesetet szenvedett

Hétfőn autóbalesetet szenvedett Szinetár Miklós. Az Operaház volt igazgatójának sérülése nem életveszélyes, jelenleg egy fővárosi kórházban ápolják.

Autóbaleset szenvedetett hétfőn az M3-as autópályán, Hatvan közelében Szinetár Miklós, az Operaház volt igazgatója. Győrfi Pál, az Országos Mentőszolgálat szóvivője az [origo]-nak elmondta: Szinetár nyolc napon túl gyógyuló sérüléseket szenvedett: több bordája eltört, valamint megsérült a kulcscsontja is. Az Operaház volt igazgatójának sérülése azonban nem életveszélyes, jelenleg az Országos Baleseti Intézetben ápolják. A baleset körülményei ismeretlenek.