Erős havazás Budapesten

Nem sokkal éjfél után, néhány órás szünetet követően, ismét havazott a fővárosban. A fő-és tömegközlekedési útvonalak járhatók. A BKV valamennyi járata közlekedik.

A kedd délutáni havazást követően szerda éjjel ismét erős havazás kezdődött Budapesten. A hajnali órákig 6-7 centiméter hó hullott. A Fővárosi Közterület-fenntartó Rt. nyolcvan munkagép dolgozik több mint négyszáz fő- és tömegközlekedési útvonal megtisztításán - mondta az MTI-nek Szegedi Péter, a társaság szóvivője. 

A fő útvonalak jól járhatók, a mellékútvonalak havasak, illetve latyakosak. A belső városrészek megtisztítása után a nappali órákban hozzákezdenek a budai városrészben a hegyi mellékútvonalak és a lakótelepek takarításához. A BKV valamennyi járata közlekedik, de a hegyvidéki járatokon hosszabb menetidőre kell számítani.

A hatóságok kérik a házfelügyelőket, illetve a lakókat, hogy a házak előtt, a járdákon takarítsák el a havat. Tovább folytatódik a hóeltakarító munkások felvétele. A nyolcórás munkáért nettó 2500 forint jár.