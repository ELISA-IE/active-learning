Szétbontják a fél várost nyáron

Torlódások várhatók egész nyáron a fővárosban, mert az idén minden eddiginél több helyszínen és hosszabb szakaszon, összesen 86 kilométernyi úton lesznek felújítások. A felbontások már hétfőn elkezdődtek, jelentős torlódásokat okozva a Hegyalja úton. A közlekedést tovább nehezíti majd, hogy felújítják a szentendrei HÉV vonalát és a 2-es metró több megállóját is.

Hétfőn elkezdődtek a nyári útfelújítások Budapesten, a Hegyalja úton már első nap jelentős torlódás alakult ki. A városvezetés nem jelölt ki kerülőutakat, szerintük az autósok maguktól is megtalálják a dugókat elkerülő utakat. Idén összesen 86 kilométernyi utat javítanak ki.

Felújítják többek között a Szentendrei út több szakaszát, a Bajcsy-Zsilinszky út Nyugati tér és Deák tér közötti részét és a Budafoki út egyik szakaszát is. Az útfelújítások közül hatnak a rekonstrukciója húzódik át az iskolaidőszakra, egyebek közt a Szentendrei út és a Budaörsi út felújítását végzik majd szeptemberben is. A Szentendrei út felújítása várhatóan november végéig tart, ezen időszak alatt nem lesz teljes útlezárás, mindig járható marad majd néhány sáv. A Szentendrei út teljes átépítésével egyidejűleg zajlik majd a HÉV felújítása is. Június 11-én folytatódik a 2-es metró felújítása. Idén a Keleti pályaudvarnál, az Astoriánál és a Batthyány téren lévő állomásokat újítják fel. Megkezdik az állomásokon a liftek építését is. A forgalom-korlátozásokkal járó metrófelújítás ideje alatt, csúcsidőben 40 légkondicionált csuklós busz közlekedik majd a Deák tér és a Stadionok megálló között.

Alábbiakban közöljük a legfontosabb útvonalakat, ahol nyáron útfelújítás várható.

Útfelújítások Budán

III. Szentendrei út (Flórián tér - Mozaik utcai felüljáró): augusztus 5-től október 10-igXI. Budafoki út (Bogdánfy utca - Hengermalom út): szeptember 12-től november 10-ig

Útfelújítások Pesten

XXIII. Grassalkovich út (Helsinki út - Hősök tere): augusztus 8-tól október 6-igXXIII. Templom utca (Rézöntő utca - Hősök tere): június 15-től augusztus 14-igV. Bajcsy-Zsilinszky út (Nyugati tér - Deák tér): július 3-tól szeptember 19-igVI. Király utca (Erzsébet krt. - Lövölde tér): június 26-tól augusztus 24-igXIV. Szugló utca (Róna utca - Vezér utca): július 27-től szeptember 24-igX. Fehér út (Albertirsai köz - MÁV híd): június 25-től augusztus 23-igXVII. Pesti út (Csabai út - Zrínyi utca): június 27-től augusztus 25-igXVIII.-XIX. Üllői út (Szabó E. utca - Szarvas csárda tér): augusztus 8-tól október 6-ig

Részleges útfelújítások Budán

I. Hegyalja út (Sánc utca Avar utca): augusztus 31-től szeptember 24-igII. Hidegkúti út (Báthory L. utca - Kossuth Lajos utca): május 31-től június 24-igII. Árpád fejedelem útja (Margit híd - Szépvölgyi út): június 13-tól június 27-igIII. Árpád fejedelem útja (Szépvölgyi út - Árpád híd): július 4-től július 18-igXII. Városmajor utca (Szilágyi Erzsébet fasor - Csaba utca): szeptember 26-tól november 4-ig

Részleges útfelújítások Pesten 

VI. Nagymező utca (Mozsár utca - Bajcsy Zsilinszky út): június 6-tól július 15-igXIII. Csanády utca (Hollán E. utca - Váci út): július 1-től július 22-igVIII. Baross utca (József krt. - Szabó Ervin tér): augusztus 22-től szeptember 11-igVIII. Mária utca (Baross utca - Üllői út): július 4-től augusztus 1-igXIII. Dagály utca (Népfürdő utca - Váci út): július 18-tól augusztus 5-ig