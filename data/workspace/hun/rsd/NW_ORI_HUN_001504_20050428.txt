Növekedett a Procter & Gamble profitja

Jelentősen nőtt a Procter & Gamble profitja. A legnagyobb amerikai háztartási cikk gyártó új termékeinek köszönheti a sikeres negyedévet.

Jelentősen növelte profitját a Procter & Gamble az első negyedévben. Az amerikai háztartási cikk-óriás 1,72 milliárd dollár hasznot könyvelhetett el adózás után az idei első három hónapban. Ez az összeg egy éve 1,53 milliárd dollár volt. A Procter & Gamble összesen 14,29 milliárd dollár árbevételt könyvelt január-márciusban.

A cég új termékeinek köszönheti a sikeres szereplést, elsősorban a Crest szájvíz volt népszerű a vásárlók körében. - tájékoztat a Bloomberg. Ugyanakkor a cég átvette a vezetést a pelenkák terén: a Procter & Gamble Pampers pelenkái átvették a Huggies vezető helyét az amerikai piacon.

A cég bővítést tervez az idei évre. Megállapodás született arról, hogy a Procter & Gamble 57 milliárd dollárért megvásárolja a Gillette borotva-óriást.