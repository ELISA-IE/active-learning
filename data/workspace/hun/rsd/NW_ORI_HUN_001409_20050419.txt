Felújítják a Városligeti Műjégpályát

Három ütemben tervezik felújítani a 136 éves Városligeti Műjégpályát - írja a Blikk. Az elképzelés szerint felújítják a hűtéstechnológiát és helyreállítják az erősen elhasználódott korcsolyapályát is. 

Egy-két éven belül teljesen megújulhat a Városligeti Műjégpálya. Elsőként egy technológiai központ épül meg 800 millió forintból, majd megújul a hűtéstechnológia és a korcsolyapályát is rekonstruálják, amelyhez 2,9 milliárd forintra van szükség. Utóbbi akkor valósulhat meg, ha a 2006-os költségvetés 2,1 milliárd forintot biztosít erre a célra - írja a Blikk. A harmadik szakaszban a korcsolyacsarnokot és épületeit újítanák fel.