Több kórházban leáll a rákbetegek gyógyítása

Csütörtöktől csak az onkológiai osztállyal és a megfelelő szakorvosokkal rendelkező kórházakban lehet rákbeteget gyógyítani. Az új szabályzás célja, hogy a betegek valóban a szükséges ellátást kapják - írja a Népszabadság.

ntézmények egész sorában áll le csütörtöktől a daganatos betegek kemoterápiás kezelése. Decembertől ugyanis csak a megfelelő onkológiai osztállyal és szakorvosokkal rendelkező centrumokban lehet rákbetegeket ellátni - írja a Népszabadság. Az új szabályzás célja, hogy a betegek valóban a szükséges ellátást kapják meg. 

Szintén csütörtöktől új finanszírozás lép életbe az onkológiákon. Az új rendszer minden daganattípusra pontos kezelési módokat ad, illetve átlagtestmagasság, testsúly, illetve a legolcsóbb terápia ára alapján átlagot számol. 

A Népszabadság szerint azonban egyes daganattípusok kimaradtak a csoportokból. Így egyelőre finanszírozás nélkül, de a kórház kontójára végzik majd az orvosok például a hasnyálmirigy-, a bőrrák-, illetve a prosztata daganatos betegek gyógyítását.