Izrael Hamász- tagokat támadott

Rakétákkal támadott az izraeli hadsereg egy gépjárművet a Gázai övezetben, amelyben feltehetően Hamász-tagok utaztak.

Pilóta nélküli repülőgépről kilőtt rakétákkal támadta az izraeli hadsereg azt az autót a Gázai övezetben, amelyben feltehetően Hamász-tagok utaztak. A gépkocsi utasai valamilyen forrásból értesülhettek az ellenük készülő támadásról, mert rövid idővel az akció előtt kimenekültek az autóból, amelyet rakétatalálat ért és teljesen megsemmisült. A támadás Hán Junisz közelében történt.

Izrael a palesztin-izraeli enyhülés ellenére sem tett le régebbi gyakorlatáról, hogy a Hamász-tagokat célzott rakétatámadásokkal likvidálja.