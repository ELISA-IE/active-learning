Beindult a magyar plasztikai turizmus

Beindult a magyarországi plasztikai turizmus. Egyre több külföldi végeztet esztétikai beavatkozást magyar klinikán. A Perfect Profiles egészségturizmussal foglalkozó iroda képviseletet alapít Budapesten. A külföldieket főleg a műtétek alacsony ára vonzza Magyarországra.

Virágzik a plasztikai turizmus Magyarországon. Az egészségturizmussal foglalkozó Perfect Profiles utazási iroda október elsején nyitja meg budapesti irodáját. Az iroda elsősorban a kedvező árak miatt döntött a budapesti terjeszkedés mellett. Eddig több mint 120 utast hoztak Magyarországra, hatvan százalékuk Angliából, míg a többiek más nyugat-európai országból érkezett - írja a Világgazdaság. A legkeresettebb beavatkozások a zsírleszívás és az orrműtét.

Az árak közöttz igen komoly különbség mutatkozik: Angliában 4,7 millió forintba kerül egy mellnagyobbító-műtét, míg ugyanez Budapesten csak 1,05 millió forint. A páciens még repülőjeggyel és szállással együtt is csak felt fizeti annak, amit Londonban kérbnek egy szépségműtétért. Az angolog 333,8 millió eurót költenek évente ilyen jellegű beavatkozásokra.

Magyarországra egyelőre a szomszéd országokból érkeznek a legtöbben esztétikai műtétre. A Romániából, Ukrajnából, Ausztriából jönnek Magyarországra esztétikai beavatkozásra, de számarányuk egyelőre nem éri el az összes páciens tíz százalékát.