Mérgező anyag ömlött ki egy teherautóból

Mérgező vegyi anyag ömlött ki abból a teherautóból, ami a Komárom-Esztergom megyei Réd közelében borult fel hétfőn. A tűzoltók eltávolították a vegyi anyagot, a lakosságot nem kellett kiteléepíteni.

Felborult egy veszélyes anyagot szállító teherautó pótkocsija hétfőn a Komárom-Esztergom megyei Réd közelében. Az autón szállított négy darab ezer literes tartály egyikéből mérgező lúgos iszap ömlött ki - közölte az [origo]-val az Országos Katasztrófavédelmi Főigazgatóság szóvivője.  Dobson Tibor elmondta: a baleset közelében lakosság nem volt veszélyben, a vegyi anyagot pedig sikerült eltávolítania a tűzoltóknak.