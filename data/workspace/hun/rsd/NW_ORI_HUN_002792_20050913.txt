Áldását adta az Airport-egyességre az ÁPV Rt.

Elfogadta az ÁPV Rt. Igazgatósága hétfő este a Budapest Airport Rt vezetése és a dolgozók között létrejött bérmegállapodást. Ezzel véget ért a hetek óta tartó vita a reptér vezetése a tulajdonos és az alkalmazottak között. Korábban az üzemi tanács vezetője elmondta: csak akkor oszlatja fel magát a sztrájkbizottság, ha az ÁPV Rt. is áldását adja az egyességre.

Az ÁPV Rt. igazgatósága péntek este hozott határozatában döntött arról, hogy hozzájárulását adja a Budapest Airport Rt. vezetése és az érdekképviseletek által vasárnap megkötött megállapodás aláírásához. A mintegy két hétig tartó kétoldalú tárgyalások alakulását az ÁPV Rt. mindvégig nyomon követte.

A tulajdonos privatizációs szervezet az elmúlt három hónapban lefolytatott tárgyalások során minden esetben igéretet tett az érdekképviseletnek arra, hogy szükség esetén rendkívüli eljárásban, gyorsan meghozza döntését, amennyiben a munkáltató BA Rt. és a munkavállalók képviselői egyezségre jutnak. A tulajdonos értékelése szerint ezzel biztosított a társaságnál a folyamatos üzemmenet, és a munkabéke tartós megőrzése.

Kovács Zoltán, a Budapest Airport üzemi tanácsának vezetője korábban az [origo]-nak elmondta: a sztrájkbizottság csak akkor szünteti be tevékenységét, ha az ÁPV Rt. igazgatósága is elfogadja a BA Rt.-vel kötött megegyezést.