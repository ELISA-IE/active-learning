Szakadékba zuhant egy kínai busz

 

Szűk hegyi útról a völgybe zuhant egy autóbusz Kína keleti részén, az utasok közül 22-en életüket vesztették, és ugyanennyien megsérültek. A szerencsétlenség hétfőn történt a kelet-kínai Csianghszi (Jiangxi) tartomány Hszingce (Xingzi) járásában, s az áldozatok egy biztosító társaság alkalmazottai voltak, akik a vállalat buszával egy hegyi üdülőbe tartottak, a nemzetközi nőnap megünneplésére. Kínában tavaly közel 107 ezer ember vesztette életét közúti balesetek következtében.