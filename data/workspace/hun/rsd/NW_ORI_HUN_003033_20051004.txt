A vezetékes piacot támadja a Vodafone

Új díjcsomagjával a vezetékes telefonpiacon is beszáll az ügyfelekért folytatott versenybe a Vodafone. A kedvező percdíjakat a konkurensek valószínűleg nem hagyhatják válasz nélkül. 

A Vodafone új díjcsomagja, a Házimobil az ügyfél által megadott címhez kötődik, kimenő hívás csak onnan kezdeményezhető. Havidíjat nem kell fizetni, a percdíjak pedig erős kihívást jelentenek a többi vezetékes szolgáltató kedvezményes tarifáinak.

Az ügyfelek a vezetékes hálózatokat csúcsidőben percenként 9,90 forintért, csúcsidőn kívül 5,90 forintért hívhatják (a számlázás egyperces egységekben történik). Mobilszám hívása percenként 49 forintba kerül.

Az új díjcsomag kiegészítő tételekkel korlátozottan mobillá tehető, ugyanakkor a hozzá megvásárolható opciókkal csak a Vodafone saját hálózatában működő számok hívhatók.

A "hálózaton belüli" opcióval rendelkező ügyfél havi 625 forint fejében hívásonként 60 forintért akár 60 percig is beszélhet hálózaton belül. A "0 forint" opcióval az előfizető havi 4990 forintos díjért munkanapokon 16 órától másnap 10 óráig, illetve hétvégén telefonálhat díjmentesen hálózaton belül.

A Vodafone közleménye szerint, ha az ügyfélnek hat egymást követő számlázási cikluson keresztül nincs sem opciós havidíja, sem díjköteles forgalma a Vodafone Házimobil előfizetéséről, akkor a szolgáltató élhet az általános szerződési feltételek szerinti felmondási jogával.

A Tele2 után a Vodafone is

A Vodafone "támadása" mögött az áll, hogy alacsonyak a vezetékes összekapcsolási díjak, így jó árat tud kínálni, illetve hálózata elbírja még a terhelést - írja a portfolio.hu. Az új tarifacsomag - véleményünk szerint - még a Tele2-nél is nagyobb veszélyt jelent a hagyományos vezetékes piacra. Egyrészt jóval nagyobb az ismertsége, másrészt a mobiltelefon jobb imázsú, mint a vezetékes, harmadrész a havidíj eltűnése számos árérzékeny keresleti csoportot mozgat meg.

A Vodafone elsősége nem meglepő. Egyrészt a hálózata a legkevésbé leterhelt, illetve a cég elvileg semmit sem veszthet. A Pannon GSM nem tervezi hasonló díjcsomag bevezetését, tudtuk meg a társaság sajtóosztályán.

Az internethez kell a vezetékes

Összehasonlítottuk a Vodafone új tarifájának árait több vezetékes szolgáltató áraival. A teljes képhez azonban hozzátartozik, hogy a vezetékes piac szereplői kínálnak olyan opciókat, díjcsomagokat, melyekkel bizonyos előfizetési díjért szintén alacsonyabb, akár nulla forint a percdíj. Vodafone HázimobilT-ComUPCTele2Havidíj0Bázis: 3390Alap: 2500 forint0 (+ előfizetés más szolgáltatónál)Kapcsolási díj04 forint0 forint4 forintSzámlázási egység1 percmásodpercmásodpercmásodpercCsúcsidő9,90 forint11,1-32,43 forint8,88-18 forint10,50-18 forintCsúcsidőn kívül5,90 forint5,50-15,90 forint4,44-9,99 forint4,90-9,90 forintMobil49 forint46,76-76,2 forint47,50-68,75 forint69 forintVannak olyanok, akiknek azonban nehezebb lenne átváltani a "mobil-vezetékesre", hiszen az ADSL internethez szükség van a vezetékes vonalra (a 3,5 millió vezetékes előfizetőből mintegy 250 ezret tesz ki az ADSL-esek száma). 