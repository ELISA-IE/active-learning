Már tesztelik a magyar Gripent

Először emelkedett a levegőbe az első magyar felségjelzésű Gripen vadászrepülő - írja a Népszabadság. A most elkészült vadászgép az első abból a tizennégy példányból, amelyet Magyarország a 2006-tól 2016-ig terjedő időszakban bérel.

A Saab svédországi gyárában, Linköpingben elkészült első magyar felségjelzésű Gripen vadászrepülő a levegőbe emelkedett. Az első repülést követően a vadászgépen további földi és repülési teszteket hajtanak végre - írja a Népszabadság.

Az első öt Gripent Linköpingben gyártják, a gépeket 2006 márciusa és 2007 decembere között adják át Magyarországnak. A most elkészült vadászgép az első abból a tizennégy (tizenkét együléses és két kétüléses) példányból, amelyet Magyarország a 2006-tól 2016-ig terjedő időszakban bérel. A bérleti időszakot követően a vadászgépek magyar tulajdonba kerülnek.