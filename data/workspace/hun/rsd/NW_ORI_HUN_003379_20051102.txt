Munkát ígérnének a gyerekvállalóknak

A fiatalok többsége azt mérlegeli a gyerekvállaláskor, hogy milyenek az esélyeik arra, hogy elfogadható munkájuk legyen, és keresetükből fel tudják nevelni gyermekeiket. Többek között ebből a megállapításból indul ki az a népesedéspolitikai stratégiai terv, ami a négypárti egyezség alapja is lehet - írja a Népszabadság.

Még a legerőltetettebb gyerekvállalás sem változtathatna azon a jövőképen, hogy lényegesen több eltartott jut majd egy keresőre. Újhelyi István népesedési kormánymegbízott szerint elsősorban a foglalkoztatás, és azon belül is a nők munkavállalásának segítése, az ezzel járó terhek csökkentése lehet a válasz a demográfiai kérdésekre - írja a Népszabadság.

A legutóbbi felmérések szerint a fiatalok nem annak alapján döntenek, illetve terveznek családot, hogy miként alakulnak a szociális támogatások. Inkább azt mérlegelik, milyenek az esélyeik arra, hogy elfogadható munkájuk legyen, és keresetükből fel tudják nevelni gyermekeiket. 

A hazai és a nemzetközi tapasztalatok azt mutatják, hogy a pénzbeli támogatási konstrukcióknak lehet hatásuk arra, hogy mikor szülessenek meg a vállalt gyerekek, de arra nem, hogy hány szülessen. Amire viszont igen nagy hatásuk lehet, az a gyermekszegénység csökkentése, a gyermekek esélyegyenlőségének elősegítése. Ezekből a megállapításokból indul ki az a népesedéspolitikai stratégiai terv, ami rövidesen Gyurcsány Ferenc miniszterelnök asztalára is odakerül, és a négypárti egyezség alapja is lehet - írja a Népszabadság.