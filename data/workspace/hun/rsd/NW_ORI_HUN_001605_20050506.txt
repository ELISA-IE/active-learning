Orosz piacon terjeszkedik a Heineken

Közel tíz százalékosra növeli oroszországi piaci részesedését a Heineken. A világ negyedik legnagyobb sörgyártója felvásárolja egyik orosz riválisát.

Terjeszkedik az orosz piacon a Heineken. A holland sörgyártó az orosz Patra céget kívánja megvásárolni. A felek egyelőre nem adtak ki közleményt a pontos vételárról, egyelőre annyi biztos, hogy a Heineken készpénzzel rendezi a számlát. Az üzlettel a Heineken 8,3 száazlékos részesedésre tesz szert az orosz sörpiacon.

A Heineken igen rossz évet zárt tavaly, profitja harmadával esett vissza. A cég 2005-re sem ígér jelentős javulást. A sörgyár az alacsony nyugat-európai keresletet és az euróhoz képest gyenge dollárt hibáztatja az eredményért.

Egyre több nyugat-európai gyártó fordul a telített nyugati piacról Kelet-Európa illetve Ázsia felé. A fejlődő gazdaságokban megugrik márkás sörök iránti igény. Az orosz piac azért különösen fontos, mert egyre több orosz áll át a vodkáról a sörfogyasztásra.