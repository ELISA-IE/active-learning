Még egy helyettese lehet Demszkynek

Eggyel nőhet Demszky Gábor főpolgármester helyetteseinek száma. A Népszabadság úgy tudja, hogy Ikvai-Szabó Imre (SZDSZ) válna főpolgármester-helyettessé, ő felelne a városrehabilitációért, hozzá tartozna a fővárosi cégek felügyelete és az informatika is.

A városházán már készül a Fővárosi Közgyűlés jövő heti ülésére az az előterjesztés, amely szerint Ikvai-Szabó Imre (SZDSZ), a szociálpolitikai és lakásügyi, valamint az egészségügyi bizottság eddigi elnöke főpolgármester-helyettessé válna, és átvenné a tavaly év végén lefokozott Atkári János hatásköreinek egy részét - tudta meg a Népszabadság. Ikvai felelne a jövőben részben a költségvetésért, a városrehabilitációért, hozzá tartozna a fővárosi cégek felügyelete és az informatika is. Ikvai ugyanakkor csak annyit mondott a lapnak, hogy pletykáról van szó, amelyről még korai beszélni.