Harmincezerért lehet Gyurcsánnyal reggelizni

Bárki együtt reggelizhet február 10-én Gyurcsány Ferenc miniszterelnökkel. A rendezvényt elsősorban a gazdasági élet vezetőinek szervezték, de bárki részt vehet rajta - írja a Blikk. 

Eddig kétszázan jelentkeztek, hogy szeretnének együtt reggelizni február 10-én Gyurcsány Ferenc miniszterelnökkel a Kempinski szállodában. A rendezvény részvételi díja majdnem 35 ezer forint. Az étkezést körülbelül másfél órásra tervezik, utána kérdéseket lehet feltenni a miniszterelnöknek. A rendezvényt elsősorban a gazdasági élet vezetőinek szervezték, de bárki részt vehet rajta - írja a Blikk.