Hétmilliárdból négyszerezik meg a Kis-Balatont

Jelenlegi méretének négyszeresére növelik a Kis-Balatont, hétmilliárd forintba kerülő továbbfejlesztése során. Ettől azt várják, hogy még a jelenleginél is több tápanyagot - főként az algásodást okozó foszfort - tartson vissza a Zala folyóból, így javítva a Balaton vízminőségét - írja a Népszabadság.

Csütörtökön írták alá azt a szerződést Keszthelyen, amelynek értemében folytatódik a Kis-Balaton továbbfejlesztése. A hétmilliárdos fejlesztés előkészítése 520 millió forintba kerül. Ennek 75 százalékát vissza nem térítendő támogatásként nyújtja a Nemzeti Fejlesztési Hivatal - írja a Népszabadság.

A tervek szerint a jelenlegi mértének négyszeresére növelik a Kis-Balatont, amely így jóval több tápanyagtartalmat tud majd kiszűrni a Zala folyóból. Ezzel jelentősen csökkentik például a Balaton vizének foszfortartalmát, amely jelentősen befolyásolja az algásodást. A most tervezett fejlesztés a második ütem lesz, az első 1985 óta működik - írja a Népszabadság. 