Távirányított hitelek és betétek a Budapest Banktól

Tovább bővítette üzleti terminálon keresztül elérhető szolgáltatásainak körét kedden a Budapest Bank. A pénzintézet vállalati ügyfelei így elektronikus úton is kezelhetik fix kamatozású betétügyleteiket és rulírozó forinthiteleiket. 

A pénzintézet 1994-ben a magyar bankszolgáltatások piacán elsőként jelent meg üzleti terminál elenvezésű szolgáltatásával, melynek segítségével az ügyfelek saját székhelyükről vagy mobiltelefon segítségével bárhonnan elérhetik a terminál valamennyi szolgáltatását. Azóta a szolgáltatást igénybe vevő vállalkozások száma 8200-ra nőtt. A rendszer lehetőséget biztosít standard és egyedi betétlekötések kezdeményezésére, lekérdezésére és a lekötött betétek részben vagy teljes összegében való felbontására, illetve a bankszámlára történő visszavezetésére.