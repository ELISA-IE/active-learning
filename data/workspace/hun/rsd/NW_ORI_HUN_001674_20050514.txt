Életéről mesél Szaddám

Önéletrajzi könyv írásába kezdett Szaddám Huszein volt iraki diktátor. Szaddám állítólag verseket is ír.

Emlékiratait írja iraki börtönében Szaddám Husszein volt iraki diktátor. Giovanni di Stefano, Husszein egyik jogi képviselőja a Financial Times-nak azt nyilatkozta, hogy a diktátor önéletrajzi könyvbe kezdett: "már láttuk is a fordítás egy részét".

Husszein az első fejezetekben állítólag iraki gyerekkoráról, Egyiptomi száműzetéséről mesél. Korábbi hírek szerint a diktátor verseket is ír cellájában.

Diktatúrája idején több könyv is megjelent, melynek állítólag Szaddám volt a szerzője. Utolsó könyvét, amely az amerikaiakat és zsidókat legyőző arabokról szól, Irak amerikai megtámadása miatt nem tudták kiadni.