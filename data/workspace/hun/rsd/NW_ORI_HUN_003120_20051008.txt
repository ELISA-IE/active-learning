Orvosai repülőre engedték Chiracot

 

Ismét repülőre ülhet a francia köztársasági elnök. Jaques Chiracot orvosai tiltották el a repüléstől még a múlt hónapban, miután szeptember 3-án, az akkori hivatalos közlemény szerint "kisebb agyi érbaleset" érte. A párizsi Val de Grace katonai kórházban végzett vizsgálatok szerint mára elmúlt a vérömleny, megszűntek a látási zavarok, így a repülés nem veszélyezteti a 72 esztendős Chirac egészségét.