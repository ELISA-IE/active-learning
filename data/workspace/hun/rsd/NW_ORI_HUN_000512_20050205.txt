Nő a nonprofit szféra állami támogatása

Egyre növekszik a nonprofit szféra állami támogatottsága. Magyarországon jelenleg mintegy kilencvenezer embert foglalkoztatnak nonprofit szervezetek - többségükben alapítványok. A KSH felméréséről a Népszabadság számolt be.

Egyre növekszik a nonprofit szférának nyújtott támogatások összege. A KSH felmérése szerint 2003-ban 731 milliárd forint volt. Ez a szám 200-ben még nem haladta meg az 500 milliárdot sem - írja a Népszabadság.

Komoly mértékben növekedett a szektor állami támogatása. 2000-ben a nonprofit szervezetek bevételeinek csak 28 százaléka származott állami, vagy önkormányzati forrásból. 2003-ban már a támogatás 42 százaléka volt állami pénz.

Igaz, a 310 milliárdos állami hozzájárulásnak kevesebb,mint a fele jut civil szerveződéseknek, a többit közhasznú társaságok, és közalapítványok kapják. A főállásban nonprofit szervezetek által foglalkoztatott emberek száma meghaladja a 63 ezret, további 23 ezren részmunkaidőban dolgoznak a szervezeteknek.