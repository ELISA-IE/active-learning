Utas lenne, de hely nincs az InterCityken

Állandósulhat a zsúfoltság a MÁV hétvégi InterCity-járatain. Hiába lenne utas, a vasúttársaságnak nincs több megfelelő vagonja, így az IC-vonatok előreláthatólag 2007 végéig a szükségesnél kevesebb kocsival közlekednek. Új járművek beszerzésére éppúgy nincs pénz, mint a harmincéves vagonok felújítására - írja a Népszabadság.

Rendre elkapkodják a jegyeket a MÁV pénteki, illetve vasárnapi InterCity-járataira. A Budapest és néhány vidéki nagyváros - Debrecen, Nyíregyháza, Szeged, illetve Pécs - között közlekedő, délutáni vonatokra napokkal az indulás előtt elfogynak a jegyek. Az őszi tanévkezdés óta általánossá vált zsúfoltság egycsapásra megszüntethető volna, ha a MÁV több kocsiból álló, hosszabb szerelvényeket indítana útnak. Erre azonban a vasútnak leghamarabb 2007 végén, a - pénz híján két éve halogatott, máig szabad jelzésre váró - járműfejlesztési programban felújított, első vagonok érkezése után lehet lehetősége.

"Nem vagyunk abban a helyzetben, hogy a hétvégén közlekedő IC-vonatokhoz újabb személykocsikat csatoljunk" - jelentette ki Gaál Gyula. A MÁV Rt. elnök-vezérigazgatója szerint gyors megoldás aligha várható. Mint mondta: a vonatok zsúfoltsága miatt rendszeresek a panaszok, de ez nem változtat azon, hogy a MÁV-nak alig van tartaléka forgalomképes IC-kocsikból. Egyelőre annak is örülni kell, hogy az IC-forgalomban legalább a felújításra szoruló járművekre lehet számítani. A többi vonatot illetően ugyanis az állami vasút helyzete jövőre tovább romlik: az előre látható finanszírozási feltételek mellett, a társaság kénytelen lesz 2199 üzemképes kocsijából, mintegy háromszázat leállítani. 

A társaság személyszállítási üzletága már 2003-ban elkészítette járműfejlesztési koncepcióját. Akkor úgy számoltak: a vasút 210 jelenleg is szolgálatban lévő, lengyel gyártmányú IC-vagonját négy-öt év alatt, kocsinként 150-170 millió forintból lehetne felújítani. Az immár harmincéves járművek azonban ma lényegesen rosszabb állapotban vannak, mint 2004-ben voltak, amikor a korszerűsítési programban összesen 30-35 milliárd forint értékű beruházás  nem kapott szabad utat. A szükséges források hiányában a program sorsa még mindig bizonytalan.

Olyannyira, hogy jelenleg a MÁV felülvizsgálja a koncepciót. A vizsgálódás arra máris fényt derített: a legfőbb kérdés, lesz-e pénz a kocsik felújítására. Ha igen, az állami vasút 2006 első felében megpályáztatja a munkát. A várakozások szerint a közbeszerzési eljárás kiírása után 16-18 hónappal gördülhetne ki a javítóműhelyből az első, teljesen átépített IC-kocsi. Ezt követően a MÁV évente 50-60 felújított kocsit állíthatna szolgálatba. Az utolsó vagon 2010-re készülne el. 

Első lépésben a vasút mintegy félszáz üzemképtelen IC-kocsijának átépítése kezdődhetne meg, ami - a forgalmi igényeknek megfelelően - lehetővé tenné hosszabb vonatok összeállítását. 

Az augusztusban elfogadott üzleti terve szerint, az évet 81 milliárd forint veszteséggel záró vasút, néhány korábbi elképzelésének megvalósulása igazi fantasztikum lenne. Ilyen például, hogy a MÁV szakemberei 2003-ban azt gondolták: az IC-forgalomban - miként Németországban is - a hagyományos mozdony vontatta szerelvényeknél olcsóbb megoldást kínálnak a motorvonatok. Mivel egy új IC-kocsi beszerzése 300-350 millió forintba kerül, egy teljes vonat kiállítása, mozdonnyal együtt, drágább egy motorvonat beszerzésénél. Az ennek jegyében megszületett tervek szerint a MÁV 2009-2011 között harminc IC-motorvonatot is vásárolna. 

Az általános pénztelenség miatt az IC-szerelvények zsúfoltságának enyhítésére egyelőre maradnak a jóval földhözragadtabb megoldások, köztük a német vasút - éppen az IC-motorvonatok beszerzésével - feleslegessé vált kocsijainak megvásárlása, amiről jelenleg is folynak a tárgyalások - írja csütörtöki számában a Népszabadság.

A MÁV járműparkja 2005-ben: Üzem-képesÜzem-képtelenMegjegyzésMotorvonat-kocsi241238 Desiro134A Siemenstől vásárolt, és az esztergomi vonalon közlekedő járművek közül négy még nem kapta meg a forgalmi vizsgáját.Orosz motorkocsi2312A 2002-ben beszerzett járművek forgalomba állítás előtt átalakításra szorulnak. Néhány még nem készült el.Bz205- Bdv145A kilencvenes évek elején a Ganz Hunslet Rt.-től vásárolt vonatok.Bvmot21A Ganz Hunslet Rt., vasúti szakzsargonban csak Selyemhernyó néven emlegetett IC-motorvonatai közül az egyik javítás alatt áll.Személykocsik2199448 Villamos mozdonyok39273A hatvanas és a hetvenes években szolgálatba állított magyar villamos mozdonyokSiemens Taurus villamos mozdony101A MÁV legkorszerűbb vontatójárműveiDízelmozdonyok19368 Dízel tolatómozdonyok29286 Villamos tolatómozdonyok6013 