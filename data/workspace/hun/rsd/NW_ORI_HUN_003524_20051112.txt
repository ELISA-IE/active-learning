Bombát találtak egy budapesti építkezésen

Világháborús bombát találtak egy budapesti építkezésen szombat reggel. A robbanószerkezetet a tűzszerészek hatástalanították.

Bombát találtak egy építkezésen az I. kerületi Bérc utcában szombat reggel. A Citadella mögötti utcában egy 250 kg-os robbanószerkezetet találtak a munkások, és értesítették a hatóságokat. 

A rendőrök a környéket lezárták, a közeli lakóházakat kiürítették, az ott lakók távolabb húzódtak. A már félig kiásott bombát a tűzszerészek kiemelték, gyújtószerkezetét eltávolították. A robbanószerkezet részeit elszállították, a lakók visszatérhettek otthonaikba.