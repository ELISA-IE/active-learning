Megdobálták a tűzoltókat

Kövekkel dobálták meg gyerekek a szolnoki tűzoltókat múlt hét pénteken - írja a Népszabadság. A tűzoltók az égő nádast és az avart eloltották, visszafelé tartottak a laktanyába, amikor a gyerekek kövekkel kezdték dobálni őket. 

Kövekkel dobálták meg gyerekek a munkából visszatérő szolnoki tűzoltókat múlt hét pénteken - írja a Népszabadság. A gyerekek egy tűzoltót eltaláltak, de súlyos sérülést nem szenvedett. Az eset kapcsán felvetődött a közelben tartózkodó rendőrök felelőssége is, hogy miért nem avatkoztak közbe, azonban azóta kiderült, hogy ők nem láthatták az esetet.  Dobson Tibor katasztrófavédelmi szóvivő a konkrét esetről nem kívánt nyilatkozni, annyit azonban elmondott, hogy a tűzoltók elleni támadások nem túl gyakoriak, de kivételesnek sem tekinthetők. A szóvivő vonulós tűzoltóként maga is átélt hasonló helyzeteket, amikor megdobálták az autójukat, de tapasztalatai szerint könnyen konfliktusok forrásává válhat, ha a tűz közeléből ittas embereket kell eltávolítani, vagy öngyilkosjelölteket próbálnak meg jobb belátásra bírni.