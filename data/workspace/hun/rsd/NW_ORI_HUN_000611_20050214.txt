Arafat halálát élteti az egyiptomi külügyminiszter

Szerencsés esetnek nevezte Arafat halálát az egyiptomi külügyminiszter. A szerencsétlen nyilatkozat a német Tagesspiegel keddi számában olvasható.

Alaposan magára haragíthatja a Közel-Kelet közvéleményét Ahmed Abul Gheit, egyiptomi külügyminiszter, aki a német sajtónak örömét a közel-keleti békefolyamat sikerességéről oly mód fejezet ki, hogy Jasszer Arafat palesztin elnök halálát szerencsés esetnek minősítette. 

"Természetesen tragikus esetről van szó, mint minden ember halála, ez is tragikus, de szerencsés is egyben, mivel ez adott lökést a békefolyamat elindítására" - nyilatkozta az egyiptomi külügyminiszter. Mint az újságnak elmondta, az izraeliek és a palesztinok is belefáradtak a konfliktusba, ám nem volt kiút a politika mókuskerekéből, és ekkor jött "kapóra" Arafat halála. A politikus szerint a tragikus eset új, látható dinamikát adott az évtizedes palesztin-izraeli konfliktus megoldásának.