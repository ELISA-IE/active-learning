Hat áldozat egy lengyelországi tűzben

 

Hat ember vesztette életét, kettő pedig megsebesült vasárnap hajnalban a nyugat-lengyelországi Stargardban egy padlástűzben. Az áldozatok hajléktalanok voltak. A lángok, amelyek eddig ismeretlen okból keletkeztek, átterjedtek az épület lépcsőházára is, és így elzárták a menekülés útvonalát. A két sebesült, egy 36 éves nő és egy 30 év körüli férfi, kiugrott a padlásablakon.