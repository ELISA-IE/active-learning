Lezuhant egy amerikai helikopter Afganisztánban

Tizenhét amerikai katonával a fedélzetén zuhant le egy Chinook típusú helikopter Afganisztánban. A gépet feltehetően ellenséges találat érte. Az amerikaiak elkezdték a kutatást a túlélők után.

Tizenhét amerikai katona tartózkodott annak a Chinook típusú helikopternek a fedélzetén, amelyet az első információk szerint ellenséges találat ért Afganisztán keleti része fölött. Az amerikaiak elkezdték a kutatást a túlélők után. A gép kihalt, hegyvidéki övezetben zuhant le - írja a BBC.Aszadulla Vafa, Kunár tartomány kormányzója, ahol a baleset történt, azt közölte, hogy a helikoptert tálibok lőtték le rakétával. Latif Hakimi mulla, a tálibok szóvivője is azt állította, hogy a gépet a lázadók lőtték le. Nem egészen három hónap lefogása alatt ez volt a második Chinook típusú helikopter, amely szerencsétlenül járt Afganisztánban. Egy CH-47 Chinook típusú helikopter az afgán fővárostól 125 kilométernyire délnyugatra, Gazni város közelében zuhant le április 6-án egy síkvidéki, sivatagos terepen, fedélzetén 18 személlyel, közöttük 16 amerikai katonával.