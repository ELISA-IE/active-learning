Rekordot döntött a BP profitja

A brit vállalat az első félévben 10,47 milliárd dolláros profitot ért el, 2,33 milliárd dollárral többet, mint a tavalyi év hasonló időszakában. Az adózott eredmény 29 százalékkal 4,981 milliárd dollárra nőtt.

A vállalat nyereségének emelkedésében nagy szerepet játszott az emelkedő olajár és a finomítói tevékenység profitrátájának növekedése.

A British Petrol vezetője, Lord Brown szerint az idei eredményeket nem lehetett volna elérni a tavalyi év jelentős befektetései nélkül. A beruházások a folyamatosan szigorodó környezetvédelmi előírások miatt szükségesek, ezek viszont csökkentik az olajcég profitját.

A termelés 3,5 százalékkal emelkedett tavalyhoz képest, az új azerbajdzsáni és mexikói felfedezések és a TNK-BP orosz leányvállalatának köszönhetően. A cég idén új olajmezőket fedezett fel Angolában és Egyiptomban.