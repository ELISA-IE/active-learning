Százezerbe kerül egy kátyú

Az előző tél után Budapesten 8600 kátyút szüntettek meg, 850 milliós ráfordítással, vagyis egy kátyú befoltozása százezer forintba került - írja a Népszabadság. A kátyúkat sokszor nem elég alaposan javítják ki, ezért az úthiba rövid időn belül újra megjelenik. 

A tavalyi számadatok szerint egy-egy kátyú kijavítására körülbelül százezer forint kellett - írja a Népszabadság. Ez az összeg azért is számít különösen magasnak, mert sok esetben nem is tartják be a kátyúk kijavítására vonatkozó előírásokat. A legtöbbször csak a mozgó burkolatdarabokat távolítják el csákánnyal és lapáttal, majd a területre aszfaltmasszát szórnak, amit aztán lesimítanak. Az ilyen munka élettartama azonban szinte biztos, hogy kevesebb, mint egy év - írja a Népszabadság.

Egyes információk szerint csütörtökön a fővárosi Szentendrei úton legkevesebb hat autó kapott defektet a kátyúk miatt.