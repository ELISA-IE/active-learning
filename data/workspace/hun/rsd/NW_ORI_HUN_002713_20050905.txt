Távozik a T-Mobile éléről Sugár András

Távozik a T-Mobile éléről Sugár András vezérigazgató. Sugár munkaviszonyát közös megegyezés alapján szüntetik meg.

Kölcsönös megegyezés alapján távozik a T-Mobile éléről Sugár András vezérigazgató, szeptember 6-tól. A vezérigazgató feladat- és hatáskörébe tartozó ügyekben átmenetileg Straub Elek, a T-Mobile Magyarország Igazgatóságának elnöke jár el.

"A tulajdonosi kör jövőképével nem tudtam azonosulni, így tisztelettel és megbecsüléssel adom át a vezetést kollégáimnak és a tulajdonos által kijelölt vezetésnek." - értékelte a közelmúltat Sugár András.

A T-Mobile Magyarország Igazgatósága nevében Straub Elek, az Igazgatóság elnöke, a Magyar Telekom elnök-vezérigazgatója és Michael Günther, az Igazgatóság elnök-helyettese, a T-Mobile International vezérigazgató-helyettese megköszönte Sugár András munkáját, elismeréssel méltatva az elmúlt több mint 10 év során elért üzleti sikereket, eredményeket.