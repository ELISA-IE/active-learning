Közlekedés - szombat

 

A XXII. kerületben teljes hosszában lezárják a Kossuth Lajos utcát a Budafoki borfesztivál miatt a hétvégére.

A Pesti alsó rakparton a Margit híd és a Közraktár utca között szombat délután fél ötig munkagépet kell kikerülni a gázvezeték-hálózat ellenőrzése miatt.

A Bécsi úton a Gyógyszergyár utcánál átvágják az útpályát, ezért félpályás lezárásra kell számítani hétfőn reggelig.

A Szentendrei úton a Flórián tér és a Mozaik utcai felüljáró között a hétvégén aszfaltoznak: ma a befelé vezető oldalon zárnak le 2 sávot.

A 19-es és a 49-es villamosok belső végállomásuktól csak a Tétényi útig közlekednek a hónap végéig vágányfelújítás miatt. A Tétényi út és az Etele tér között autóbuszok járnak.

A gödöllői HÉV szerelvényei helyett ma és holnap autóbuszok viszik az utasokat az Örs vezér terétől Gödöllőre, illetve Csömörre.