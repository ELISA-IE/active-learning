Katona Tamás lesz a PM új közigazgatási államtitkára

Katona Tamást, a Pénzügyminisztérium jelenlegi politikai államtitkárát javasolja a tárca közigazgatási államtitkári posztjának betöltésére Veres János pénzügyminiszter. Pénteken ugyanis Radnai György közigazgatási államtitkárt a Hitelgarancia Rt. vezérigazgatójává választották.

Veres János pénteken minisztériumi értekezleten tájékoztatta a tárca vezetőit a változásokról. Megköszönte Radnai György munkáját, és hangsúlyozta, hogy igen eredményesen vett részt ő és az általa irányított szakembergárda a 100 lépés programja pénzügyi elemeinek kidolgozásában.

Radnai György június 13-tól tölti be új posztját. 