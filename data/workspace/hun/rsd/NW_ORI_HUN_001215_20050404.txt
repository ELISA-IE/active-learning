Megszállják a metrót az ellenőrök

Totális ellenőrzési kezdődik csütörtökön a metróban: biztonsági őrökkel megerősített BKV jegyellenőrök már a bejáratnál mindenkit ellenőriznek, így az állomás területére már csak az jut be, akinek érvényes jegye van - írja a Népszabadság. Sűrűbb ellenőrzésre a felszíni járatokon is számítani kell. 

Csütörtökön szigorú ellenőrzés kezdődik a metróban: az ellenőrök már a bejáratnál ellenőriznek mindenkit. A megerősített szolgálatok csütörtöktől az év végéig a felszíni járatokon is ellenőriznek, az eddig megszokottnál jóval gyakrabban - mondta a Népszabadságnak Lucza Mihály, a társaság menetdíj-bevételi főosztályvezetője.  A razzia nem egyszeri kampány, hanem év végéig tartó rendszer lesz a tömegközlekedésben. Az akcióban a Metró Biztonsági Szolgálat emberei vesznek részt, az ellenőrök mellett azonban egy kicsit más lesz a feladatuk, mint eddig. Nem csak a jegyellenőrök tekintélyének növelése, hanem testi épségük védelme is a dolguk lesz. A bliccelők némelyike ugyanis nemcsak arrogáns, hanem tettleg is bántalmazza az ellenőröket - mondta Lucza.