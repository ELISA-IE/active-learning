A T-Kábelnek szállít a Synergon

A Synergon Informatika Rt. optikai adó- és vevőberendezéseket szállít a T-Kábel Magyarország Kft-nek. A szerződés értéke közel hetvenhét millió forint - tájékoztatta a cég közleményben az [origo]-t. 

A novemberben aláírt szerződés értelmében a Synergon, mint a Harmonic hivatalos magyarországi viszonteladója optikai berendezéseket szállít a T-Kábel Magyarországnak, országos kábelhálózata fejlesztéséhez. Az optikai adó- és vevőberendezések, valamint az egyéb kiegészítő eszközök lehetővé teszik a T-Kábel hálózatán belül a frekvenciák szegmentálását. A cég ezzel a beruházással a meglévő kábelhálózatán történő Internet szolgáltatás tökéletesítését kívánja elérni. 

A Harmonic termékeket a Synergon, az egyéb kiegészítő eszközöket a Fibex, a Synergon -csoport tagvállalata szállítja. Az eszközök implementálását és az átadást követő folyamatos terméktámogatást a Synergon informatika Rt. szakemberei végzik. 