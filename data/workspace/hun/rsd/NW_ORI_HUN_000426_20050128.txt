Rekordévet zárt a Budapest Airport

A Ferihegyi repülőtéren 2004-ben 28,6 százalékkal nőtt az utas-, és több mint 20 százalékkal a cargoforgalom az előző évhez képest - derül ki a Budapest Airport [origo]-hoz eljuttatott közleményéből.

2004-ben rekordszámú, összesen 6 456 983 utas fordult meg Ferihegyen. Ez az előző évhez képest közel 30 százalékos növekedést jelent (az európai átlag 9 százalék volt), melyben a reptéri utasforgalom világszerte tapasztalható növekedése, és a diszkont társaságok magyarországi térnyerése is jelentős szerepet játszott.

Az előzetes várakozást meghaladó mértékben nőtt ugyanis a fapados társaságok forgalma: a 2003-ban regisztrált közel 90 000-es utas szám több, mind tízszeresére, mintegy 1 000 000 főre nőtt.

A Budapest Airport Rt. kiemelkedően teljesített a légiáru-forgalom terén is; az európai 8,5 százalékos átlagos növekedéshez képest a Ferihegyi repülőtér forgalma több mint 20 százalékkal nőtt.