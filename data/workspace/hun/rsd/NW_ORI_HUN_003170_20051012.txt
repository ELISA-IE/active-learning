Hamis kéteurósokat gyártottak Pest megyében

Illegális pénzverdét lepleztek le a rendőrök Pest megyében - írja a Népszabadság. A Nemzeti Nyomozó Iroda ugyan nem közölt részleteket, de a lap úgy tudja, kéteurósokat hamisítottak, az üzemben.

Illegális pénzverdére csaptak le a hétvégén a rendőrök Erdőkertesen - írja a Népszabadság. A rendőrség több személy is őrizetbe vett. A lap szerint az erdőkertesi üzem az egyik legnagyobb illegális pénzverde, amit lelepleztek az euró forgalomba kerülése óta az Európai Unió területén, és ez az első, ahol nem bankjegyeket, hanem érméket hamisítottak.

Ezeket ugyanis gyakorlatilag a lelepleződés kockázata nélkül forgalomba hozhatják, ugyanis összesen 12-féle létezik, és felmérések szerint az uniós polgárok többsége nem ismeri jól az eurós váltópénzeket, ezért bármit hajlandók elfogadni, ami hasonlít az igazihoz. 

Az Interpol és az Europol adatai szerint az unió területén forgalomba kerülő hamis eurók javát Bulgáriában és Szerbiában, egy kisebb részét a Távol-Keleten hamisítják. A Nemzeti Nyomozó Iroda várhatóan a héten számol be a jelentős fogás részleteiről - írja a Népszabadság.