OTP-fiók nyílt Csíkszeredán

Bankfiókot nyitott Csíkszeredán az OTP Bank Romania. A pénzintézet fiókhálózatának gyors bővítésére törekszik a szomszédos országban.

Az OTP Bank Romaniának jelenleg 24 fiókja van, az év hátralévő részében újabb fiókokat nyit Marosvásárhelyen, Gyulafehérváron, Kézdivásárhelyen, Aradon, Sepsiszentgyörgyön, Nagybányán, Temesváron, Déván, Brassóban és Kolozsváron, valamint a moldvai Bákóban. Három év alatt 100-120 fiókot akarnak létesíteni Romániában. Hárshegyi Frigyes, az OTP Bank Romania vezérigazgatója a pénzintézet középtávú céljaként a román bankpiacon 4-5 százalékos piaci részesedés elérését jelölte meg.  