India: 100-nál többen haltak meg a hőségben

 

Kínzó meleghullám nehezíti India mindennapjait, miután késve érkeznek a régióban ilyenkor szokásos, nagy esők. A legnagyobb hőség az ország déli és keleti területein van. Legkevesebb 113 ember halálát okozta eddig a hőség, a kiszáradás. A legtöbben Orissza és Bengália tartományokban vesztették életüket. Ezeken a területeken nemritkán 47 fokos a levegő.