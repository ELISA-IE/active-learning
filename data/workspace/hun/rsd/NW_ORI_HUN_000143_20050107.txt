Kéjgázzal drogoztak a mentősök

A betegek fájdalomcsillapítására szolgáló gázzal kábították magukat a mentőszolgálat munkatársai, akik ellen ezért eljárás indult - tudta meg a Blikk. A lapnak orvosok úgy nyilatkoztak, hogy a mentősök a gáz beszívásával oldják a feszültséget, és általában a félreeső állomásokon szórakoztatják magukat ezzel.

Fegyelmi eljárást indított az Országos Mentőszolgálat több munkatársa ellen, mert a mentőautóban lévő, a betegek fájdalomcsillapítására szolgáló gázt szívtak be, hogy így oldják a feszültséget - tudta meg a Blikk. A belélegzett nitralginhoz pszichésen hozzá lehet szokni, szervi károsodást azonban nem okoz - mondta Funk Sándor addiktológus. 

A lapnak orvosok úgy nyilatkoztak, hogy egyes mentősök a gáz beszívásával oldják a feszültséget, és általában a félreeső állomásokon szórakoztatják magukat ezzel, a központban túl nagy a lebukás veszélye.