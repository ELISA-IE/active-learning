Délig felfüggesztették a Humet kereskedését

A Budapesti Értéktőzsde felfüggesztette a Humet részvények kereskedését csütörtökön 12.00 óráig - közölte honlapján a tőzsde. 

Az indoklás szerint a Humet Rt. maga kérte a kereskedés felfüggesztését, mert a felügyelet mintegy 700 ezer forintot emelt le a társaság bankszámlájáról.

A PSZÁF-inkasszó azt jelentheti, hogy nem sikerül csődmegállapodással zárni az ügyet - írja a portfolio.hu.