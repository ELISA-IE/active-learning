Csökken a politikusok népszerűsége

Több politikusnak is csökkent a népszerűsége: Dávid Ibolya pozíciója folyamatosan gyengül, de vesztett népszerűségéből Gyurcsány Ferenc, Magyar Bálint és Herényi Károly is - derül ki a Szonda Ipsos kutatásából, melyet a Népszabadság közöl. Szili Katalin viszont népszerűbb lett, Mádl Ferenc után a második a listán.

Az elmúlt pár hónapban átrendeződött a politikusi népszerűségi rangsor élmezőnye. Mádl Ferenc megtartotta vezető pozícióját, de a mögötte lévők sorrendje megváltozott. Szili Katalin népszerűsége nőtt, Dávid Ibolya pozíciója viszont folyamatosan gyengül, így helyet cseréltek a listán, Dávid Ibolya elvesztette régóta birtokolt második helyét - derül ki a Szonda Ipsos kutatásából, melyet a Népszabadság közöl. Csökkent a népszerűsége Gyurcsány Ferenc miniszterelnöknek, Magyar Bálint oktatási miniszternek és Herényi Károlynak, az MDF frakcióvezetőjének is.