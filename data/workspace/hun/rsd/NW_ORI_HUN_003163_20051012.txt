A Fed szerint mérsékelt lesz a Katrina hatása

Csak időleges hatást tulajdonít a Katrina hurrikánnak az Egyesült Államok jegybankja. A Fed szeptemberi tanácskozásának jegyzőkönyve szerint a gazdasági károk inflációs hatása alacsony lesz, ezért döntöttek szeptember 20-án a már szokásosnak mondható kamatemelés folytatása mellett.

Időlegesnek tartja a Katrina hurrikán gazdaságfékező hatását a Fed. Az amerikai jegybank kedden hozta nyilvánosságra legutóbbi, szeptember huszadikán megtartott kamatdöntő ülésének jegyzőkönyvét.

A Fed ülésén a 11 hónapja szokásos 25 bázispontos kamatemelést hajtott végre. Jelenleg az amerikai alapkamat 3,75 százalékon áll. Mint a jegyzőkönyvből kiderült, azért döntöttek a kamatemelés mellett, mert nem akarták, hogy meginogjon az amerikaiak gazdasági növekedésbe, illtve az árstabilitásba vetett bizalma - írja a BBC News.