Tizenháromezer alkalmazottjától válik meg az IBM

Tizenháromezer alkalmazottat bocsát el az IBM. A számítógép-óriás elsősorban Európában válik meg dolgozóktól. A cég korábban a vártnál rosszabb negyedéves eredményeket jelentett.

Tizenháromezer alkalmazottját küldi el az IBM. A cég elsősorban európában tervez leépítéseket. A számítógépgyártónak összesen 100 000 alkalmazottja van a kontinensen - tudósít a BBC News.

Az IBM nagy meglepetést okozott korábban negyedéves jelentésével. A számítógép-óriás 1,4 milliárd dollár hasznot könyvelt el adózás után. Az eladásokból származó bevétel csak 22,9 milliárd dollár volt a tervezett 23 milliárd helyett. A cég az elhúzódó kereskedelmi szerződéskötéseket, és a lassuló európai piacot hibáztatta a bevételkiesésért

A cég pénzügyi vezetője, Mark Loughride már a jelentés közzétételekor "jelentős átszervezést" emlegetett. Az IBM tervei szerint elsősorban a bürokráciát építenék le az európai cégeknél. "Az IBM egy sor kisebb, flexibilisebb helyi egységet épít ki, hogy erősítse a kapcsolatot az ügyfelekkel." - jelentette be csütörtökön a cég szóvivője.