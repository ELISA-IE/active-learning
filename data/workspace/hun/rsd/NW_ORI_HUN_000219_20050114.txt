Az OTP Európa legjövedelmezőbb bankja

A 140-145 milliárd forintos eredményterv felső értékének közelében lesz az OTP 2004-es nyeresége a magyar számviteli szabványok szerint - nyilatkozta a Népszabadságnak Spéder Zoltán, a pénzintézet alelnöke. Ez éves szinten 40 százalékos profitbővülést jelent. 

A lap számításai szerint - amely a bankcsoport hivatalosan bejelentett, első háromnegyed éves mutatóin alapulnak - az OTP Európa legjövedelmezőbb bankja, mivel ROE-mutatója - jövedelmezőségi rátája, vagyis a saját tőke és a nyereség aránya - minden más Európa hitelintézetnél magasabb.