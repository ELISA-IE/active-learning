Gyilkos hőség tombol Indiában

Több mint száz ember halt meg a szörnyű hőség miatt Indiában. A monszun késik, és az ország egyes tartományaiban negyven fok körüli a hőmérséklet.

A hivatalos adatok szerint legalább 125, becslések alapján viszont már 200 halálos áldozata van az Indiában tomboló hőségnek. India középső területeit sújtja leginkább a perzselő forróság. Előfordult, hogy napközben 50 Celsius fokos hőmérsékletet is mértek.  Elsősorban a gyerekek és az idősek szervezete bírja nehezen a hőséget.

A szélsőséges időjárásnak az az oka, hogy idén késik a monszun. Az ilyenkor szokásos esőzések egy héttel késtek az ország más területein is. A meteorológusok szerint néhány nap múlva elérkezik az eső a most kiszáradt területekre is, írja a BBC.

 