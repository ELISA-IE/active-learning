Egyhangú volt a döntés a kamatcsökkentésről

Egyhangú határozattal döntött a Monetáris Tanács 2005. január 24-i ülésén a jegybanki alapkamatláb 0,5 százalékpontos mérsékléséről - derül ki a testületi ülés pénteken közzétett jegyzőkönyvéből.

A tanács 25 és 50 bázispontos csökkentési lehetőségekről tárgyalt. Az egyik tag - kizárólag az inflációs kilátások alapján - akár 75 bázispontos csökkentés lehetőségét is említette, de úgy látta, az egyéb kockázatok és bizonytalanságok ezt nem teszik lehetővé - áll a jegyzőkönyvben.