Atombombával fenyegetőzött Budapesten

Néhány óra alatt elkapták azt a budapesti férfit, aki azzal telefonált a rendőrségre, hogy a városban több helyen atombombát helyezett el.

Vasárnap egy névtelenül telefonáló férfi a következőt közölte a Budapesti Rendőr-főkapitányság Központi Ügyeletével: "több helyen atombombát helyeztem el". A rendőrség a hívószámot rögzítette, így hamar kiderült, hogy egy Pesti úti lakásból telefonált a fenyegető. A XVIII. kerületi rendőrök hamarosan megjelentek a lakásban, ahol megállapították, hogy a telefonbetyár B. Zoltán, 24 éves budapesti lakos volt. B. Zoltán agresszívan viselkedett és zavart magatartást tanúsított, ezért a rendőrök mentőt hívtak. Az ellene induló eljárást egyelőre kórházban várja.