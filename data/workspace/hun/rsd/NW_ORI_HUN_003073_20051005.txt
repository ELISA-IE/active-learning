Új Electro World áruház nyílik

Október 6-án megnyitja hatodik magyarországi áruházát az Electro World Dunakeszin. A cég biztonsági óvintézkedésekkel is készült a csütörtökön várható rohamra.

Az előző áruházak nyitásaihoz hasonlóan nagy érdeklődésre számítanak csütörtökön is. "Mind állományban, mind árukészletben felkészültünk, valamint megtettünk minden szükséges biztonsági óvintézkedést, így biztos vagyok benne, hogy sikeres napot zárunk majd" - közölte Sebestyén Péter cégvezető. Az előzetes várakozások alapján a plazmatévék, a laptopok, a vasalók és a mobiltelefonok lesznek a slágertermékek.

Az új 3000 négyzetméter eladóterű elektronikai nagyáruházban tovább bővül az eddig megszokott szolgáltatások köre: az újdonságok között szerepel digitális fényképkidolgozás, DVD-kölcsönző, konyhastúdió, kávézó, valamint a termékpalettán megjelennek a hazai és nemzetközi lakáskultúra magazinjai és egyéb technikai szaklapok is.

Az áruház a megnyitás napján 8.00-tól 22.00 óráig tart nyitva, egyébként hétfőtől péntekig 10.00-től 21.00 óráig, szombatonként 09.00 és 20.00 között, vasárnaponként 10.00-től este 18.00 óráig.