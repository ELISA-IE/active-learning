Hamarosan tőzsdén az Állami Nyomda

Hamarosan tőzsdére léphet az Állami Nyomda. A cég vezetői ugyan egyelőre a pontos időpontról nem nyilatkoznak, ennek hátterében viszont az állhat, hogy már elindították a szükséges folyamatokat, és a szigorúbb törvényi előírások miatt ezt nem is tehetik meg.

Az Állami Nyomda Rt. belépett a Tőzsdeképes Cégek Klubjába (TCK), és úgy látszik, hogy komolyan gondolják a részvénypiaci megjelenést. Bár a cég vezetői konkrét tervekről nem nyilatkoztak az újságíróknak tartott cégbemutatón szerdán, az a szavaikból kiderült, hogy már konkrét lépéseket tettek az ügy érdekében. A cég honlapján olvasható tájékoztató szerint egyébként a társaság részvényeit már dematerializálták, és folyamatban van a nyilvános részvénytársasággá válás cégbírósági bejegyzése is.

 

Gyergyák György, az Állami Nyomda vezérigazgatója egyébként azzal magyarázta csatlakozásukat a TCK-.hoz, hogy erőteljes növekedési terveik, és innovatív újításaik jelentős pénzügyi forrásokat igényelnek. A társaság egyébként a növekedéshez jelentős saját forrásokkal rendelkezik, továbbra is folyamatosan vizsgálja a növekedés finanszírozásának különböző alternatíváit. 

 

A társaság növekedésének jövőbeni finanszírozása érdekében pedig az Állami Nyomda 2005. szeptember 22-én megtartott közgyűlése támogatta a társaság tőzsdei belépésének lehetőségét. Ennek érdekében a közgyűlés határozatot hozott a társaság nyilvános részvénytársasággá történő átalakításáról.

Az 1993-ban privatizált Állami Nyomda mára a térség meghatározó nyomdaipari vállalata lett - mondta Zsámboki Gábor, a cég vezérigazgató-helyettese. A nyomda tulajdonosi megoszlása egyébként a következő

 

-belföldi befektetők 42 százalék

-külföldi intézményi befektetők 34 százalék

-a cég vezetése, és munkavállalói

- saját részvény 10 százalék

A társaság az eredeti klasszikus nyomdaipari termékek előállításától jutott el a komplex biztonságtechnikai megoldások szállításáig, tevékenységének fókuszában jelenleg az okmánybiztonsági termékek, és szolgáltatások, a műanyagkártya megoldások, az elektronikus dokumentumkezelés és a nagy tömegű üzleti levelezés lebonyolítása állnak. 

 

A társaság biztonságtechnikai megoldásait az államháztartási szektor szereplőinek, valamint  a telekommunikációs, a pénzügyi, és a logisztikai terület vezető magyar és multinacionális vállalatainak nyújtja. Az Állami Nyomda nemzetközi viszonylatban is kimagasló technológiai háttere és innovatív megoldásai biztosítják azt a versenyelőnyt, amellyel a társaság mind nemzetközi szinten mind hazai viszonylatban folyamatos üzleti sikereket ér el.

 

A cég az elmúlt időszakban számos olyan regionális tendert nyert, illetve nemzetközi megrendelést kapott, amely hozzájárul a külföldi piacokról származó árbevételének növeléséhez. 

 

 

Az Állami Nyomda főbb pénzügyi adati

(IFRS, auditált, konszolidált)

 2 0022 0032 004Értékesítés nettó árbevétele (m Ft)12 17611 58111 506Üzemi eredmény (m Ft)1 2071 2461 258EBITDA (m Ft)1 9151 9171 860Adózás előtti eredmény (m Ft)1 2181 2881 343   Létszám (fő)684696737