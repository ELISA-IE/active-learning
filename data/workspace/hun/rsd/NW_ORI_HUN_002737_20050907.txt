Egymilliárd dollárt fektet be Kínában az Ericsson

Egymilliárd dollárt tervez befektetni az Ericsson svéd mobiltelefon-gyártó Kínában. A cég állítása szerint elsősorban az 3G rendszerek gyártását építi ki a pénzből, de költenek majd kutatás-fejlesztésre is. Az 1,3 milliárd lakosú kína a világ legdinamikusabban fejlődő mobiltelefon-piaca.

Egymilliárd dolláros befektetést tervez Kínában az Ericsson. A svéd mobiltelefon-gyártó elsősorban 3G rendszerű telefonokat gyártana Kínában. Emellett Kutatás-fejlesztésre költenék a pénzt. Ugyanakkor a svédek "jelentős helyi felvásárlásokat"finanszíroznának a beruházásból.

Kína 1,3 milliárd lakosával a világ legdinamikusabban fejlődő mobiltelefon-piaca. A kínai kormány nemrég írt ki pályázatot a 3G rendszerű mobiltelefonok engedélyezésére - ez indokolja a svéd gyártó igyekezetét - írja az Ericsson

Az Ericsson elég jól teljesített az elmúlt hónapokban az olyan fejlődő óriáspiacokon, mint Kína, vagy India. A cég jelentése szerint a nyáron jelentősen előretört Kínában, és piaci részesedést szerzett vetélytársaitól.