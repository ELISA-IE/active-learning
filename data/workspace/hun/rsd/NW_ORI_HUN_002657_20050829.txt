Katrina az olajárat is felkorbácsolta

Az olajárak rekordmagasságba ugrottak, amint a Katrina hurrikán a legveszélyesebb szintre emelkedett. A Mexikói-öbölben lezért le kellett állítani a nyersolaj kitermelését - írja a BBC.

A nyersolaj kötési ára majdnem 5 dollárral, 70,8 dollárra emelkedett a szingapúri tőzsdén, mielőtt 69,93 dollárra esett volna vissza. A piacot az az aggodalom hajtotta, hogy az készletek nem lesznek képesek kielégíteni az igényeket; emellett a beszállító országokban uralkodó politikai bizonytalanság sem hatott megnyugtatóan. Vannak olyan félelmek is, hogy az árak esetleg áttörhetik a hordónkénti 100 dolláros árat is. 

Az Egyesült Államokban emberek ezreit kellett kitelepíteni New Orleansból és Louisianából, amint a forgószél hétfő hajnalban hozzávetőlegesen 260 kilométeres óránkénti sebességgel a szárazföldre készült lecsapni. Katrina így ötös kategóriájú hurrikánná növekedett, a legmagasabb szintre.

Az olajtársaságok, mint a brit Shell és BP, az amerikai gyártók, a Chevron és az ExxonMobil, és a francia Total mind leállították termelésüket, munkásaikat pedig elszállították a Mexikói-öböl partjaitól. Az öböl termelése így körülbelül 40 százalékkal, - napi 650 000 hordóval - esett vissza. Megfigyelők szerint elmondhatatlan, hogy mekkora károkat okozhat a vihar. 

Legutóbb, mikor hurrikán dúlta a Mexikói-öböl alapvető olaj- és gáztermelő vidékét, berendezésekkel, csővezetékekkel, finomítókkal és óriási töltőállomásokkal, a pusztítás végül kisebb volt, mint ahogy attól sokan tartottak. Jelenleg úgy tűnik, a Katrina hurrikán éppen erőt gyűjt. 

Nem csak a munka leállása táplálja a félelmeket, hanem, hogy a berendezések esetleges pusztulása a termelés hosszabb távú kiesését is eredményezheti. A termelés várhatóan két hónapnyi szünetelése a kereslet fokozódásával egy időben a lehető legrosszabb hír.

Amíg a pusztítás zajlik, növekednek a vihar és a magasabb olajárak által a világ gazdaságára gyakorolt hatás miatti félelmek. Minél többet kell majd ugyanis az embereknek mindennapi szükségleteikre, mint üzemanyagra, vagy fűtésre költeniük, annál kevesebb pénzük marad egyéb dolgokra. 

Az amerikai fogyasztói bizalmi index meglepő augusztusi esése miatt is a benzinkutak magas árait okolták. A fogyasztói költések bármilyen lassulása valószínűleg problámákat okoz majd, különösen az Egyesült Államokban és Európában, ahol a legnagyobb gazdaságok némelyike már most növekedése fellendítésén fáradozik. 