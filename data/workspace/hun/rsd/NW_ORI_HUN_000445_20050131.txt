GKI: nem tartható a deficitcél

Négy százalék körüli növekedés mellett 4,5 százalékos éves inflációra számít a GKI Rt. és az Erste Bank közös előrejelzése 2005-ben. A prognózis szerint az év végén az államháztartás hiánya az EU módszertana szerint 4,9 százalékos lesz a költségvetési törvényben előírt 4,7 százalék helyett. 

A kutatók szerint 2005-ben a reálkeresetek 3, a magánfogyasztás pedig 3,5 százalékkal bővül. A behozatal gyorsabban nő majd, mint a kivitel, amit várhatóan kompenzál az importárak mérséklődése és a nagyobb turisztikai bevétel, vagyis a folyó fizetési mérleg hiánya nominálisan nő ugyan, de a GDP arányában 8 százalék alá csökken; ennek mintegy felét fedezik a nettó közvetlen tőkebefektetések - áll az előrejelzésben.