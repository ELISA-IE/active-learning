Csütörtökön nyílik az ötvenedik Tesco

Csütörtök reggel nyílik meg a kiskunfélegyházi Tesco áruház és a mellette épült Tesco benzinkút az 5-ös főút közelében. Az ötezer négyzetméteres áruházban több mint 200, többségében helyi lakos talál munkára.

Az ország 50. Tesco áruházában mintegy negyvenezerféle termékből válogathatnak a vásárlók. Az áruházzal egy időben nyílik az önkiszolgáló Tesco benzinkút is, mely egyszerre nyolc autót tud kiszolgálni. A kút 95-ös, 98-as benzint és gázolajat árusít majd.