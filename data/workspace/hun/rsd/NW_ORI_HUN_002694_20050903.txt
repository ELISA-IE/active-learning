Rendőrautó okozott balesetet

 

Öten sérültek meg abban a közlekedési balesetben, amelyet egy rendőrautó sofőrje okozott pénteken Mélykúton. A rendőrség közleménye szerint a szolgálati Opel Astrát vezető rendőr törzszászlós nem állt meg a stoptáblánál, és összeütközött egy szabályosan közlekedő Volkswagen Transporterrel. Az ütközéstől a mikrobusz felborult. A balesetben a rendőr és mellette ülő kollégája, a hátsó ülésen utazó két gyanúsított, és a mikrobusz utasa is megsérült. A sofőr ellen közlekedési baleset okozása miatt indult eljárás.