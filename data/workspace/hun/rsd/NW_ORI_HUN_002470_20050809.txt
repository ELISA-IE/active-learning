JPMorgan: javul a külkereskedelmi mérleg

A júniusi adatok alapján megszilárdulni látszik a külkereskedelmi folyamatok kedvező tendenciája, állapítja meg a JPMorgan. A 12 hónapos GDP-arányos deficit 3,2%-ra csökkent, ami alapján az év egészében várt 3,8%-os becslés a bankház szerint akár túlzó is lehet -számol be a portfolio.hu. 

A JPMorgan kedvezően értékeli, hogy az utóbbi hónapokban sorozatosan a vártnál kisebb lett a hiány, az exportdinamikája pedig folyamatosan meghaladta az importét. A deficit az első félévben megfeleződött tavaly január-júniushoz képest. 

Az éves deficit akár alatta is maradhat a becsült 3,8 százaléknak. A kivitel trendszerű növekedése 10% körüli, míg az importé 3.5%. Az elemző kiemeli, hogy a kivitel elsősorban az újonnan csatlakozott EU-országok irányába bővült (47% az első 5 hónapban), ugyanakkor a régi tagállamok irányába a bővülés csak 2%-ot tett ki. Továbbra is rohamosan nő a deficit Kínával szemben -írja a portfolio.hu. 