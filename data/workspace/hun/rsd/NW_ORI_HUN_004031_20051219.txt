Ósdi villamosok járják New Orleans utcáit

Három és fél hónappal a Katrina hurrikán pusztítása után újraindult a villamosközlekedés New Orleans-ban - írja a BBC. Mivel azonban a vihar teljesen latrolta a várost és tönkre tette a vadonat új villamosokat, ezért nosztalgia szerelvényeket állítottak üzembe.

A BBC szerint leginkább A vágy villamosa című filmben látható szerelvényekhez hasonlók kezdték el járni New Orleans utcáit. A villamosköz-lekedést három és fél hónappal azután állították helyre, hogy a Katrina hurrikán a földdel tette egyenlővé a várost. A hurrikán azonban elpusztította a vadonat új, piros villamoskocsikat is, ezért kellett most sínre tenni az ósdi szerelvényeket.

A vasárnap útnak indított hat kocsi kezelése azonban nem magától értetődő, ezért az öreg, tapasztalt villamosvezetők tanították be a fiatalokat. Kevés ugyan a jármű, de azokat bárki ingyen igénybe veheti. Az 1920-as éveket idéző szerelvények, korábban történeti útvonalon jártak, de ezt egyelőre nem állították helyre. New Orleans-ban 1835-ben indultak el a villamosok, ezzel a világ egyik első tömegközlekedési sínhálózatát tudhatja magáénak a város.