Több kiló kábítószert foglaltak le Zuglóban

Több kilogramm kábítószert találtak a rendőrök három fiatalnál pénteken a fővárosban.

Több mint egy kilogramm speedet és mintegy 1400 darab extasy tablettát találtak a rendőrök három fiatalnál a fővárosi XIV. kerületben - közölte az Országos Rendőr-főkapitányság (ORFK). A kábítószer péntek délután egy közúti ellenőrzés során került elő a fiatalok autójából. A rendőrség az autó 24, illetve 25 éves utasai ellen eljárást indított, egyiküket őrizetbe is vette. 