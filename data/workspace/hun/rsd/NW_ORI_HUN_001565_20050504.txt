A vidék után Budapestet járja be Orbán

Hasonlóan az évértékelő előtti országjáráshoz, kora nyáron Budapestet járja be Orbán Viktor, a Fidesz elnöke. Minden helyszínen tematikus beszélgetéseket szerveznek, az első állomáson, Soroksáron például a lakóhely és a közlekedés problémáját vitatják meg.

Budapesten több mint 200 helyszínen szervez májustól nyár végéig úgynevezett Budapest fórumokat a Fidesz által létrehozott Budapest Központ. A tematikus beszélgetéseken az [origo] információi szerint több alkalommal részt vesz Orbán Viktor, a Fidesz elnöke is.

 

Az első nagyobb rendezvényre pénteken kerül sor Soroksáron. Mivel itt a lakóhely és a közlekedés problémáiról lesz szó, Orbán HÉV-vel érkezik a helyszínre.

 

Soroksáron a pártelnök helyi művészekkel találkozik, majd a helyi iskolában kerül sor a beszélgetésre, aminek a mottója: "Most öné a szó, hallgassuk meg egymást". Orbántól sms-ben is kérdezhetnek a fórum előtt.