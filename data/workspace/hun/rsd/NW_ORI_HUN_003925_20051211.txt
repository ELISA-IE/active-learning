Gyalogost gázolt a villamos Budán

 

Halálra gázolt a villamos egy gyalogost a budapesti Moszkva téren, vasárnap délután - közölte a rendőrség. A járókelőt az 56-os villamos ütötte el, amikor beállt a Moszkva téri végállomásra. Az elsődleges adatok szerint az idős férfi belépett, vagy beesett a két kocsi közé, és ezután hajtott át rajta a villamos. Az áldozat a helyszínen életét vesztette. A baleset a forgalomban nem okozott fennakadást. A BRFK államigazgatási eljárás keretében vizsgálja az ügyet.