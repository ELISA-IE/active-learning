Letartóztatták a madridi robbantás egy újabb gyanúsítottját

Nagy-Britanniában őrizetbe vett a rendőrség egy férfit, aki a gyanú szerint szerepet játszott a tavaly márciusi madridi vonatrobbantásban. A merényletben 191 ember halt meg.

A 39 éves, spanyol állampolgárságú Moutaz Almallah Dabas-t vasárnap reggel tartóztatta le a lendoni rendőrség azt követően, hogy a férfi ügyében a spanyol hatóságok kiadatási kérelemmel éltek. A BBC információi szerint várhatóan hétfőn adják át a gyanúsítottat a spanyoloknak.

Moutaz Almallah Dabas-t 24 órával azt követően tartóztatták le, hogy testvérét, Mohannad Almallah Dabas-t madridban letartóztatták. Mindkettőjüket azzal vádolják, hogy egy spanyolországi iszlám radikális szervezet tagjai. A két testvér állítólag fenntartott egy lakást Madridban azért, hogy ott elbújtathasson körözött személyeket, illetve újoncokat toboroztak a szervezetükbe. A gyanú szerint kapcsolatban álltak egy olyan személlyel, akit már korábbban letartóztattak azzal a váddal, hogy köze volt a március 11-i madridi merénylethez.

A merénylet óta 70 embert tartóztattak le és 22 ellen emeltek vádat a merényletben való részvétel miatt.