Bagdadi szállodáknál robbantottak

Külföldi vállalkozók és újságírók által lakott szállodák ellen intéztek öngyilkos merényletet Bagdadban. A három robbanás legkevesebb 11 emberrel végzett - írja a BBC News.

Három robbanás történt hétfőn délután a bagdadi Palestine és Sheranton hotel mellett. A detonáció következtében legalább 11 ember meghalt. A robbanások közül legalább egyet autóba rejtett pokolgép okozott.

A robbanások után sűrű füst szállt fel az épületek mellől, és fegyverropogást lehetett hallani. A főleg külföldi újságírók és vállalkozók által kedvelt szállodák elleni merénylettel az akció végrehajtói minél nagyobb nyilvánossághoz próbáltak jutni - írja a BBC News.