Nőtt a Nabi vesztesége

A Nabi-csoport a tavalyi évet 56,1 millió dollár adózás utáni veszteséggel zárta, ami 39,3 millió dollárral több, mint az egy évvel korábbi 16,8 millió dollár - közölte a társaság a tőzsde honlapján.

Az amerikai számviteli előírások (US GAAP) alapján készült, konszolidált gyorsjelentés szerint az autóbuszokat gyártó társaság konszolidált árbevétele 18,4 százalékkal 379 millió dollárra nőtt.

A 314,7 millió dollár összegű autóbusz értékesítési árbevételből 237,5 millió dollár a társaság a legnagyobb piacáról, az Amerikai Egyesült Államokból származott. Az angliai eladások értéke 73,3 millió dollár volt, a magyarországi árbevétel pedig 3,9 millió dollárt tett ki.

A Nabi üzemi vesztesége 57,473 millió dollárra emelkedett tavaly, a 2003-ban elért 23,686 millió dolláros veszteségről.  A társaság jegyzett tőkéje 25,47 millió dollár volt a múlt év végén, ami nem változott 2003-hoz képest. A saját tőke 8,891 millió dollárra csökkent az egy évvel korábbi 62,311 millió dollárról.