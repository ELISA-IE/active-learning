Rugalmas hitel a Budapest Banktól

Rugalmas, a hitel nagyságát, futamidejét és a hátralévő törlesztőrészletek nagyságát folyamatosan és díjmentesen alakítható hitelt kínál szerdától a Budapest Bank.

A Budapest Bank által november16-tól kínált, szabad felhasználású Flexi Hitel segítségével felvehető összeg félmillió forinttól 3 millió forintig terjedhet, futamideje 60-240 hónap között változhat a hitelösszeg függvényében. A hitelhez fedezeti biztosítás igényelhető, a teljes hiteldíj mutató 20,87 százalék és 27,54 százalék között alakul. A hitel igénylésére a Budapest Bank fiókjai és hitelpontjai mellett a Cora áruházakban van lehetőség. 

A konstrukció újdonsága, hogy a hitel visszafizetése folyamán bármikor, akár több alkalommal is lehetőség van díjmentes előtörlesztésre, amellyel automatikusan csökken a későbbi havi törlesztőrészlet nagysága és a hitel futamideje. A hitel nagysága újabb összeg igénylésével az eredeti nagyságra visszaemelhető. A bank az újabb összeg felvételének feltételeiről az ügyfelet ajánlatában tájékoztatja.