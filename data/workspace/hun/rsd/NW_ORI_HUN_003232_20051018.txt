Négyszázezer hektó tűnt el a borfeleslegből

Eltűnt a szüret végére a magyar borfelesleg java. Az Európai Unió félmillió hektoliter magyar bor krízislepárlásához nyújt támogatást - írja a Népszabadság. A szőlőtermés az idén jóval kevesebb lesz a vártnál. A krízispárlás az idén októberben kezdődhet meg, és az idei borév végéig, 2006 júliusáig kell befejezni.

Az Európai Unió hosszú egyeztetés után hozzájárult 400 ezer hektoliter asztali, és 100 ezer hektoliter minőségi bor lepárlásához. Mire sikerült megállapodásra jutni, a borfeleslegből eltűnt 400 ezer hektoliter - írja a Népszabadság.

A legtöbb borfelesleggel rendelkező kiskunsági borvidékről 130 ezer hektoliter eladhatatlan bor "párolgott el" a 200 ezerből. A szüret alatt kiderült, hogy a kevés savanyú tavalyi bor kivételével mindenre lesz vevő.

A tavalyi szőlő 50-60 százaléka termett, amely megfelel az ország egy évi borfelhasználásának. Ezért biztosra vehető, hogy az idei borévben már nem gyarapodnak tovább a készletek.

Magyarország minőségi borra 2,3, asztali borra pedig 1,914 eurós hektoliterfokonkénti támogatást kaphat az EU-tól. A krízisepárlás részleteit az agrárminiszter és a Mezőgazdasági ls Vidékfejlesztési Hivatal határozza meg. A lepárlás októberben kezdődik, és 2006 július 15-ig kell befejezni.