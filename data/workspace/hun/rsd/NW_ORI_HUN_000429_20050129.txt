Eljárást indítottak az ajtórugdosó ellen

A rendőrség eljárást indított egy 16 éves budapesti fiú ellen. A fiú szóváltásba keveredett az utcán és mérgében többször belerúgott a közeli múzeum ajtajába.

A 16 éves budapesti fiú egy IX. kerületi múzeum ajtajába rúgott bele többször, emiatt az ajtó keresztléce megrongálódott. A rongálással okozott anyagi kár a bejelentés szerint 50. 000 forint.

 

A fiút a helyszín közelében elfogták és előállították a nyomozók. Kihallgatása során tettét azzal indokolta, hogy az utcán ismeretlenekkel szóváltásba keveredett, és feszültségét a múzeum ajtaján vezette le.

 

A rongálással okozott anyagi kár a bejelentés szerint 50 ezer forint. A rendőrség - szabadlábon hagyás mellett - rongálás vétsége elkövetése megalapozott gyanúja miatt indított eljárást a fiú ellen.