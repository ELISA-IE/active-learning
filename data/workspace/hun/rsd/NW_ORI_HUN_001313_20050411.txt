Zöld utat kaphat a Ringier-Népszabadság frigy

A Gazdasági Versenyhivatalban (GVH) előzetes állásfoglalás született arról, hogy a svájci Ringier 100 százalékos tulajdonában lévő holland leányvállalata a többségi részesedése birtokában gyakorolhatja az irányítási jogát a Népszabadság Kiadó és Nyomdaipari Rt.-ben - értesült a Népszabadság. 

A lap információi szerint a végső döntést legkésőbb április végére, május elejére kell meghoznia a versenyhivatalnak, addig egyeztető tárgyalások várhatók. A tárgyalásokon különböző vállalásokat várnak a Ringiertől, illetve azt, hogy rövid időn belül nem változtat lényegesen a kiadók szervezeti struktúráján. 

Amennyiben a Ringier leánycége az elvárásoknak eleget tesz és azokat a GVH elfogadja, akkor elhárulhat az akadály a két kiadó összefonódása előtt - írja a Napi Gazdaság. 