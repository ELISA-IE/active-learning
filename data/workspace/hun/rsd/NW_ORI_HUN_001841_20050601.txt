Járai szerint kicsi a játéktér a kamatvágáshoz

Járai Zsigmonad jegybankelnök szerint a jegybank lassabb menetbe akar kapcsolni. A jegybankelök a német Financial Times Deutschland lapnak adott interjújában kifejtette: a csökkent a befektetői kedv Magyarországon. A jegybankelnök egyelőre nem érzi szükségét a kamatcsökkentésnek. Járai szerint a kormányzat a mostani békülékenyebb hangnem ellenére sem tudja csökkenteni az idei költségvetési deficitet.

A magyar jegybank a gyengébb konjunktúra ellenére is lassúbb menetbe akar kapcsolni pénzpolitikai lazítási kurzusában. "Kamatcsökkentéshez a játéktér kisebb, mint volt korábban" - közölte Járai Zsigmond, a Magyar Nemzeti Bank elnöke a Financial Times Deutschland (FTD) német lapban szerdán megjelent interjújában.

"A befektetőknek kisebb az étvágyuk magyarországi befektetésekhez, mint volt néhány hónappal ezelőtt" - közölte Járai. Az amerikai kamatemelések ismét vonzóbbá tették a befektetéseket a dollárövezetben. Az EU-n belüli viharok elbizonytalanították a befektetőket. A hét végi franciaországi népszavazásról szólva Járai elmondta: szerinte ez "nem jó jel Európa számára". Amennyiben ennek következtében a piaci hangulat átfordulna, "az a konvergenciafolyamat lelassulásához vezet." - nyilatkozta Járai a lapnak.

Járai egyelőre nem látja olyan drámainak a helyzetet, hogy a jegybank kamatcsökkentéssel reagáljon. "Bízunk abban, hogy a mostani árfolyamok mellett is elérjük inflációs célunkat" - adott hangot bizakodásának a jegybankelnök. Járai megjegyzi, hogy, nem következett be a forint zuhanása. "Nem ez lenne az eset azonban, amennyiben a forint jelentősen leértékelődne" - idézte a lap a bankelnököt.

A kormánnyal folytatott csatákról szólva Járai elmondta: "a helyzet sokkal békésebb, mint néhány hónappal ezelőtt" Ugyanakkor a jegybankelnök véleménye szerint a kormányzat idén nem tudja mérsékelni a költségvetési deficitet. Járai úgy véli, a 2006-os választás utáni konszolidáció nagyobb helyi értékkel bír majd, ugyanis csak ezzel válik lehetővé az euró 2010-es bevezetése.