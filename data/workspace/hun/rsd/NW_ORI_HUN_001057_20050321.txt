Lezárások az áradó folyók miatt

A Tisza vízszintje napi 50-60 centiméterrel emelkedik, ezért lezárták a szegedi rakpartot. Várhatóan Budapesten is le kell majd zárni az alsó rakpartot, mivel a Duna vízszintje is folyamatosan emelkedik.

Lezárták árvíz miatt a szegedi rakpartot, a Tisza vízszintje ugyanis napi 50-60 centiméterrel emelkedik. A belvíz miatt használhatatlanná vált a vasúti pályaszakasz a népkerti állomás és Hódmezővásárhely központi pályaudvara között; a víz alámosta a töltést - közölte az RTL Klub. 

A napokban várhatóan Budapesten is le kell majd zárni az alsó rakpartot, mivel a Duna mellékfolyói is áradnak és folyamatosan emelkedik a vízszintje. 

Árad a Maros is, a folyó hamarosan elönti a két gát közötti hullámteret és várhatóan a hét közepén tetőzik, négy méter feletti vízállással. A part menti üdülők gazdái a hét végén igyekeztek biztonságba helyezni értékeiket.