Magányossági rekordot döntöttek a britek

Egy felmérés szerint minden eddiginél több magányos ember él Nagy-Britanniában - írja a BBC News. A legtöbb egyedül élő, 25-44 éves férfi, akik ráadásul szenvednek is a magánytól, mert elszoktak mindennapi életük szervezésétől.

Minden korábbinál több magányos ember él Nagy-Brittaniában egy felmérés szerint. Az előrejelzések azt mutatják, hogy ha mostani trend folytatódik, akkor 2021-re az angol háztartások több mint harmada egyedülállóké lesz.

Az egyedülállók aránya elsősorban a férfiak miatt magas: a 25-44 éves korosztály 15 százaléka egyedül él, míg ugyanez az arány, a nőknél csak 8 százalék - írja a BBC News. A felmérés során megkérdezett férfiak ráadásul sokkal kínzóbbnak érzik az egyedüllétet, ami a nők jelentős része számára a függetlenedés egyik formája.

A nők jelentős része azt nyilatkozta, hogy egyedülálló életének megkezdése után társadalmi kapcsolatai kiszélesedtek. A férfiak azért szenvednek jobban a magánytól, mert sokkal inkább hozzászoktak a törődéshez, ráadásul a hagyományos párkapcsoatok többségében a nők szervezik a társadalmi életet. Az egyedülálló férfiak pedig épp az ilyen jellegű, mindennapi kapcsolatokat hiányolják - írja a felmérésre hivatkozva a BBC News.