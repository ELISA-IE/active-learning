A magyar nők vezetik az EU tüdőrák-statisztikáját

Magyarország vezeti az Európai Unió tüdőrák-statisztikáját. Arányaiban itt hal meg a legtöbb nő ebben a betegségben, de a férfiaknál is gyakoribb halálok, mint a legtöbb EU-tagnál - írja a Népszabadság.

Az Európai Unióban élő nők közül arányait tekintve a magyarok közül hal meg legtöbb tüdőrákban, de a férfiak között is kiugróan magas - az legtöbb EU-országot meghaladó - a tüdőrákosok aránya - idéz egy brit felmérést a Népszabadság. Az esetek 80-90 százalékában a dohányzás a felelős a kór kialakulásáért, melyben évente 650 ezren halnak meg az EU-ban - áll a jelentésben. Az újonnan csatlakozott tagállamoknál komolyabb problémát jelent a tüdőrák, mint a régieknél.