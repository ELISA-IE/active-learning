Helikopterrel indult első útjára XVI. Benedek pápa

Először tette ki a lábát vasárnap a Vatikánból pápává választása óta XVI. Benedek. A pápa a dél-olaszországi Bariba látogat - írja a BBC News.

Mindössze három órán át tart XVI. Benedek pápa első hivatalos útja, amit Rómán kívül tesz. A pápa a dél-olaszországi Bariba látogat vasárnap.

Az áprilisban beiktatott XVI. Benedek elődje, II. János Pált kívánja követni, aki a pápaság történetének legtöbbet utazott egyházfője volt - írja a BBC News.

A pápa szabadtéri misét pontifikál. A szervezők 100 ezer hívőt várnak az eseményre. Benedek első külföldi látogatása várhatóan szülőhazájába, Németországba visz majd.