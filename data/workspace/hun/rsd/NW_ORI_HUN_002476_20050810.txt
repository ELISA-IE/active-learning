Amerikai árut akarnak a kínaiak

Egy közvélemény kutatás szerint a kínai középosztály egyre jobban vágyik amerikai termékekre. A megkérdezettek általában a Kínában gyártott kozmetikumokat cserélnék le.

A UPS által támogatott közvélemény kutatás szerint a kínai városi fogyasztók szívesen vennék, ha számukra szélesebb választékban elérhetők lennének a minőségi amerikai termékek. A megkérdezettek az amerikai samponokat, tusfürdőket és fogkeféket hozták fel példaként, de szóba kerül a laptop és a digitális fényképezőgép is - írja a Portfolio.hu

Szakértők szerint a kutatás eredményei bizonyítják, hogy hatalmas potenciál van a kínai piacban, elsősorban az amerikai exportőrök számára. A kínaiak a fent említett árucikkek mellett szívesen vásárolnának farmereket és pólókat is amerikai logokkal, de CD-kre és DVD-kre is szükségük van. 

A hivatalos kínai adatok szerint az USA Kínába irányuló exportja 2001 óta 80%-kal nőtt, de a kutatás eredményei szerint a kínaiak ennél is többet akarnak, elsősorban a minőségi, márkázott termékek területén. Az amerikai áruk közül a legkisebb érdeklődés a cigaretták és a likőrök kapták. A felmérésben 1,140 kínai fogyasztó vett részt, akik elsősorban a magas jövedelmű, 20-59-es korosztályba tartoznak, és túlnyomórészt városlakók.