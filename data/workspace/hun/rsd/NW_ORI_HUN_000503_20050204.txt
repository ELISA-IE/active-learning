Magyarországra jön a Merrill Lynch

Lengyelország után Csehországban és Magyarországon is befektetési alapok indítását tervezi a Merrill Lynch - nyilatkozta a Gazeta Wyborcza című napilapnak Marek Saran, a Merrill Lynch International munkatársa.

A patinás befektetési bank még tavaly jelezte a Pénzügyi Szervezetek Állami Felügyeletének (PSZÁF) határon átnyúló szolgáltatásnyújtási igényét. A felügyelet nyilvántartása szerint a "nagyok" közül többek között a Barclays, a Dresdner Kleinwort Wasserstein, a Goldman Sachs, a HSBC, a JP Morgan, a Lehman Brothers, a Morgan Stanley, a Nomura és az UBS közölte már korábban, hogy határon átnyúló szolgáltatást nyújtana Magyarországon - írja a Világgazdság.