Göncz után királyt akarnak legjobban olvasóink

Az eddigi legszimpatikusabb köztársasági elnök olvasóink szerint Göncz Árpád. Utána a legnépszerűbb egy király lenne.

Az [origo] szavazásán résztvevő olvasóink szerint a legszimpatikusabb köztársasági elnök az 1990-2000-ig hivatalban lévő Göncz Árpád volt. A fél nap alatt érkezett több mint 3300 szavazó 66 százaléka őt kedveli a legjobban.

Érdekes módon őt nem Mádl Ferenc távozó vagy Sólyom László pénteken hivatalba lépő köztársasági elnök követi. Olvasóink 10 százaléka ugyanis királyt ültetne az államfői székbe. Mádl csak közel 9, Sólyom pedig 8 százalékot kapott, igaz, ő némi hátránnyal indul, hiszen csak most kezdi majd meg munkáját, eddig keveset tudhatunk róla.

Olvasóink 5 százaléka úgy gondolja, hogy boldogabb hely lenne Magyarország elnök nélkül. 2 százalékuk pedig akar ugyan elnököt, de az eddigiek nem tetszettek neki.