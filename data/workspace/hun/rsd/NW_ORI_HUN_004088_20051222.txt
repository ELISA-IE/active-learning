Év végén ingyenes lesz a parkolás a fővárosban

December 24. és január elseje között nem kell fizetni a parkolásért a fővárosban. Jövőre pedig csökkennek a parkolási díjak Budapesten, óránként, átlagosan 9 forinttal.

December 24-én reggeltől január 1-én üzemzárásig nem kell a parkolásért díjat fizetni a fővárosban. A díjmentesség nem vonatkozik a Budai Várban és a Margitszigeten parkolókra, ott továbbra is fizetni kell a várakozásért.

Január 1-től az általános forgalmi adó mértéke 25 százalékról 20 százalékra változik, ezért a Fővárosi Közgyűlés is módosította a parkolásra vonatkozó rendeletét, így a várakozási díjak is csökkenek. Az óránként fizetendő parkolási díj átlagosan 9 forinttal, azaz 5 százalékkal csökken.