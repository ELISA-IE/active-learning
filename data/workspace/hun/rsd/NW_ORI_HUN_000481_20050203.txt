A vártnál rosszabb az Amazon.com eredménye

Az Amazon.com internetes kereskedő-áruház részvényeinek árfolyama 13 százalékkal esett szerdán a zárás utáni kereskedésben, mivel a társaság negyedik negyedévi eredményei elmaradnak az előzetes várakozásoktól - írja a BBC News Online. 

Bár a tavalyi év utolsó negyedévében 250 százalékkal 346,7 millió dollárra nőtt a vállalat tiszta nyeresége az egy évvel korábbihoz képest, de ezt elsősorban egy egyszeri adójóváírás okozta. A 244 millió dollárt kitevő adókedvezményt leszámítva az Amazon részvényenkénti nyeresége 82 centről 24 centre esett. Elemzők korábban 40 centes részvényenkénti profitot valószínűsítettek - írja a BBC News Online. 