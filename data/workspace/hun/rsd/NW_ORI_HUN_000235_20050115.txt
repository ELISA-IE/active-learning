Katonákat küldtek a kitörést tervező börtönlakók ellen

Katonák és rendőrök vették körbe Mexikó legjobban őrzött börtönét, miután az egymással versengő drogbárók háborúba kezdtek az épület falain belül - írja a BBC News. A hatóságok attól tartanak, hogy a bandák tömeges kitöréssel próbálkoznak.

Katonák és nehézfegyverzettel felszerelt rendőrök vették körül pénteken Mexikó legjobban őrzött börtönét, mert a biztonságiak úgy értesültek, hogy a rabok tömeges kitörést terveznek - írja a BBC News. A Mexikóvárostól nyugatra lévő La Palmát 750 fegyveres vette körül.

A feltételezések szerint a börtönben fogva tartott, korábban rivalizáló drogbárók, Osiel Cardenas és Benjamin Arellano Felix kiegyeztek egymással és tervet készítettek a kitörésre. Cardenas és Felix, akiket a két legnagyobb mexikói drogkartell vezetőjének tartanak, azért gyűjtöttek csapatokat a börtönön belül, hogy összeütközzenek egy másik bűnszervezet embereivel.

A mexikói hatóságok akkor döntöttek a biztonsági intézkedések megerősítése mellett, amikor egy becsempészett fegyverrel megölték a börtönben Joaquin Elchapo Guzman drogbárót, majd két héttel később fivérét Joaquint is.