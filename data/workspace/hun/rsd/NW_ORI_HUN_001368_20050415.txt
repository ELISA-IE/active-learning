A bírói szakmának van a legnagyobb presztízse

A legnagyobb társadalmi presztízsük jelenleg a bíráknak van Magyarországon - írja a Népszabadság, a Szonda Ipsos legfrissebb felmérése alapján. A kutatást 1500 fp megkérdezésével végezték, az Országos Igazságszolgáltatási Tanács megrendelésére.

A közvélemény-kutató 1500 főt kérdezett a magyarországi szakmák presztízséről. A megkérdezettek 78 százaléka a bírói hivatalt értékelte a legmagasabbra, őket az orvosok, az ügyvédek és az ügyészek követik (75-75 százalékkal).

A minisztériumokban és a közigazgatásban dolgozók a középmezőnyben kaptak helyet, 69 százalékkal őket követik a tanárok (62), illetve a politikusok (60 százalék). Alacsony pontszámot kaptak a katonatisztek (57), az óvónők (55) a rendőrök (52) és a könyvtárosok (46 százalék). 

A felmérést az Országos Igazságszolgáltatási Tanács (OIT) rendelte meg, és e fentiek mellet az is kiderül belőle, hogy a megkérdezettek 98 százaléka ismeri a Legfelsőbb Bíróságot, míg az OIT-ről csak 26, hivataláról pedig 17 százalékuk hallott, és csak egy százalékuk tudta, mi is az OIT pontos feladata - derül ki a Népszabadság írásából.