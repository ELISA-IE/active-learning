Hatmilliárdos hitelt kapott a Rába

Hatmilliárd forintos hitelszerződést írt alá a Rába Futómű Kft. a Magyar Fejlesztési Bankkal (MFB). A Rába fejlesztéseinek finanszínrozására fordítja az összeget, áll a társaság közleményében.

Hatmilliárd forintos hitelt vett föl a Magyar Fejlesztési Banktól (MFB) a Rába Rt. legnagyobb leányvállalata, a Rába Futómű Kft. A hatmilliárd forintos hitelt a cég fejlesztéseinek finanszírozására fordítja. 

A beruházások segítségével a társaság kiemelt technológiáinak megújítását hajtja végre, a közlemény szerint. A fejlesztések célja a vállalat további piaci növekedésének elősegítése, és a hatékonyságjavítás révén versenyképességének erősítése.

A Rába Futómű Kft. árbevétele tavaly 25,9 százalékkal 25,3 milliárd forintra nőtt, jelentősen meghaladva az előző évit. A növekedés fő mozgatórugója az üzletág stratégiájának megfelelően európai projektjeinek felfutása, és az amerikai haszongépjármű-ipar erős fellendülése volt. A vállalat által most felvett 6 milliárdos hitelkeretből 4,2 milliárd forint hosszúlejáratú, míg 1,8 milliárd forint középlejáratú forgóeszköz-hitel.