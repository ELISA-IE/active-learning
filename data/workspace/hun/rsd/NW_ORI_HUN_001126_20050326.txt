Autóba rejtett bomba robbant Bejrútban

Két halottja és nyolc sérültje van annak a robbanásnak, amit autóba rejtett bomba okozott szombaton a libanoni fővárosban. A detonáció Bejrút keleti részén, egy keresztények lakta negyedben történt.

Hangos robbanás rázotta meg szombaton egy keresztények lakta negyedet a libanoni főváros keleti részén. Ketten meghaltak, nyolcan megsérültek a bejrúti robbanásban, amelyet autóba rejtett bomba okozott - írja a BBC News.

A detonáció az egész várost és a környező vidéket is megrázta. A városrész fölött sűrű füst gomolyog.

A robbanás egy nappal a kersztény húsvét ünnepének vasárnapja előtt történt. A héten már végrehajtottak kér robbantást a keresztények lakta területeken. Az akciókban hárman meghaltak.

Libanonban állandóak a politikai jellegű támadások február közepe óta, amikor merénylet végzett a korábbi miniszterelnökkel, Rafik Haririval.