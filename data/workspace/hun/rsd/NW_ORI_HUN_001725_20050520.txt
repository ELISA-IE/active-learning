Gyurcsány ellen tiltakozott, elvitték a rendőrök

Elvittek a rendőrök egy férfit, aki egy szoboravatáson táblát tartott a magasba. A tábla szerint az avatást tartó Gyurcsány hungarofób.

Megzavarták Gyurcsány Ferenc beszédét a Bibó-szobor avatásakor Budapesten. A miniszterelnök beszéde közben egy férfi egy fehér vászon transzparenst tartott maga elé, amin a következő szöveg állt: "Gyurcsány Ferenc, hungarofób lépéseid miatt nem vagy méltó a Bibó-szobor avatására." Aláírás: Jobbik V. kerületi szervezet. A rendőrök a férfit rendzavarás szabálysértés miatt előállították az V. kerületi kapitányságon - közölte a BRFK sajtóügyeletese.