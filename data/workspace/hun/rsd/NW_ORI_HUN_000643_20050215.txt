Erős földrengés Tokióban

Erős földrengés rázta meg a japán fővárost szerdán hajnalban - jelenti a Reuters szemtanúkra hivatkozva.

A Richter-skála szerint 5,4-es erősségű földrengés Tokióban és környékén volt érezhető. Anyagi károkról eddig nem számoltak be, a helyi katasztrófavédelmi hatóságok szerint huszonheten - közülük hárman súlyosan - sebesültek meg. A földrengés epicentruma Ibaraki régióban, Tokiótól északkeletre volt, így a rengés Jokohamában is érezhető volt.