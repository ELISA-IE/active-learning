Új csúcsot döntött a BUX

A Budapesti Értéktőzsde részvényindexe, a BUX 86,19 pontos emelkedéssel, 19 866,11 ponton, újabb történelmi csúcson zárt csütörtökön. A forgalom 18,6 milliárd forint volt, a vezető részvények a Richter kivételével emelkedtek.

A szerdai záró értékhez képest 0,44 százalékos emelkedéssel zárt csütörtökön a BUX, és ezzel újabb csúcsot állított fel. A Richter árfolyama 0,3 százalékkal 31 900 forintra esett. Az OTP rendkívül magas, 5,696 milliárd forintos forgalom mellett 0,04 százalékkal 7 281 forintra növelte értékét. 

A legnagyobb nyereséget a MOL könyvelhette el, 1,3 százalékkal 18 880 forintra emelkedett. A Borsodchem 1 százalékos növekedéssel 2312, a Magyar Telekom 0,2 százalékos növekedéssel 887 forinton zárt.