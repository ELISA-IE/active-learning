Néhány nap maradt a kötelező lecserélésére

Három napjuk maradt az autósoknak, hogy eldöntsék maradnak e a jelenlegi biztosítójuknál, vagy a kedvezőbb díj reményében lecserélik kötelező biztosításukat. december 1-ig ugyanis meg kell érkeznie a felmondásnak a biztosítóhoz. Az új szerződés megkötése viszont még kényelmesen december 31-ig elintézhető.

Idén valószínűleg a korábbi évekhez képest többen döntenek úgy, hogy biztosítót váltanak, mivel a piaci verseny erősödése az árversenyt tovább fokozta, melynek következtében az egyes biztosítók ajánlati, árai között az olló tovább nőt. A tavalyi 18-20 ezer forintos átlagos éves megtakarítás mellett 230-250 ezer autós cserélte le biztosítóját. Idén viszont az átlagos éves megtakarítás 28 ezer forintra nőtt, de számos esetben a megtakarítás elérheti a 40-50 ezer forintot is. Így a szakemberek az jósolják a biztosítót váltók száma 300-500 ezer között alakul 2005-ben. 

Eddig 1 milliárdot spóroltak az ügyfelek

Az online alkuszi szolgáltatás szerepe a kötelező biztosításnál - elsősorban a biztosítóváltási időszakban - 2001-től folyamatosan erősödött, az ide év viszont jelentős áttörést hozhat.

Az előző évekre jellemző volt, hogy nagyon sokan használták az online díjkalkulátorokat, de sokan csak a tájékozódás szintjéig jutottak el, a konkrét szerződéskötés az offline csatornák valamelyikén realizálódott - tudtuk meg Haraszti Zsolttól, a Netrisk Első Online Biztosítási Alkusz Kft.. ügyvezetőjétől.

Az idei év jelentős változást hozott ebben, köszönhetően annak, hogy már öt biztosító kínál jelentős - 5-30 százalék közötti - kedvezményt az online kötések esetében.

A Netrisk Kft-nél egyébként már 50 ezren kezdeményezték biztosítóváltást, és az ügyvezető becslése szerint, ez a szám az év végéig elérheti a 60 ezret. A Netrisk számításai szerint, az 50 ezer szerződés tekintetében, megközelítőleg 1 milliárd forintot spóroltak meg eddig az ügyfelek.

Összességében az online szerződéskötések száma idén elérheti a 100 ezret, ami a novemberi teljes piac 20-25 százaléka, s ez jelentős előrelépés a tavalyi 14 százalékhoz képest.

Azok, egyébként aki még most is a váltáson gondolkodnak első lépésként tájékozódjanak, - már ha eddig ezt nem tették meg - hogy a 9 biztosító részvénytársaság, és a 3 egyesület, milyen díjakat kínál számunkra 2006-ra. A tájékozódást az online kalkulátorok segítségével könnyen és gyorsan megtehetik.

Az egyik legnagyobb online alkusz a Netrisk eddigi adatai egyébként azt mutatják, hogy, az esetek több mint nyolcvan százalékában a jelenlegi biztosítónknál kedvezőbb díjat találnak az érintettek. 

Mire kell figyelni a biztosító váltásnál

A meglévő biztosítást fel kell mondani. Biztosítót ugyanis csak az válthat, aki 2005. december 1. éjfélig eljuttatja felmondását jelenlegi biztosítójához. Nem árt tudni, hogy a felmondás akkor lesz érvényes, ha azt december 1-ig a biztosító megkapta, tehát 29-e után, aki biztosra akar menni, az vagy beviszi és átveteti a biztosítóval a felmondást vagy a polgári törvénykönyv módosításának köszönhetően, elküldheti faxon is.

Akik nem csak tájékozódásra veszik igénybe az online alkuszok szolgáltatását, duplán jól járnak, hisz az online kedvezményeken felül egy kényelmi szolgáltatásban is részesülnek. A Netrisk Első Online Biztosítási Alkusz Kft. például azt vállalja, hogy amennyiben az online megrendelés november 29-ig megtörténik, vagyis a megbízást faxon vagy postán 29-ig megkapják, a teljes ügyintézés folyamatát átvállalják az ügyfelek helyett. Azaz intézkednek a felmondásról, megkötik az új szerződést, kikérik a kártörténeti igazolást, és a kármentes évek után járó bonusz átvezetését intézik az új biztosítónál. November 29-e után megrendelt szerződések tekintetében, már nem vállalják az online alkuszok a felmondást, így arról az ügyfeleknek kell gondoskodni, de az új szerződés megkötésére az online alkuszoknál is december 31-ig van lehetőség.

A felmondást követően az új szerződést legkésőbb december 31-ig kell megkötni, így erre még bő egy hónap van. A biztosítóváltás folyamata azonban nem zárul még le a szerződés felmondásával, és az új megkötésével. A régi biztosító ugyanis januárban fogja kiállítani az úgynevezett kártörténeti igazolást, melyet, legkésőbb március végéig kell az új biztosítóhoz továbbítani.