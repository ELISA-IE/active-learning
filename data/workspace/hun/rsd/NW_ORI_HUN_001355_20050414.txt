Keleten kellenek a pénzváltók

Az EU csatlakozás óta jelentősen csökkent a nyugati határszakaszon dolgozó pénzváltók száma. A keleti és déli határokon ugyanakkor szükség van újabb pénzváltókra. A Vám és Pénzügyőrség (VPOP) péntekig várja a pályázatokat új pénzváltók nyitására.

Megcsappant a nyugati határok pénzváltóinak száma az EU-csatlakozás óta. A VPOP szerint - írja a Napi Gazdaság. Ennek az az oka, hogy a gyorsabb ellenőrzés miatt az utazók nem állnak meg pénzt váltani a határnál.

A keleti és déli határokon, a román és a szerb szakaszon ugyanakkor szükség van újabb pénzváltókra. A Vám és Pénzügyőrség Országos Parancsnoksága a méhkeréki, a gyulai, a battonyai, a nagylaki, a röszkei, a tompai és a hercegszántói határátkelőre keres pénzváltót, a pályázatokat péntekig várják. A meghirdetett határátkelők messze a legjobb helynek számítanak, hiszen a román és a szerb EU csatlakozásra éveket kell még várni. 

A határátkelők kétszáz méteres körzetében csak a vámhatóság engedélyével lehet szolgálattó tevékenységet végezni. Ráadásul a határátkelőnél nem lehet új épületeket felhúzni, ezért a pénzváltókat a szolgálatban feleslegessé vált irodákban helyezik majd el. A pénzváltóktól beszedett bérleti díj a regionális vámparancsnokságok bevétele. A VPOP -nál ezért nem merült fel az, hogy az összes pénzváltóhelyet egy központ pályázatban adják bérbe egyetlen cégnek.