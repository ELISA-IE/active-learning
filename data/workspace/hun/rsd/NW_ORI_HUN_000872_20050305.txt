Szíria átcsoportosítja libanoni csapatait

Várhatóan szombaton jelenti be a szír elnök, hogy átcsoportosítják a Libanonban állomásozó szír csapatokat. A katonákat a libanoni szír határa vonják vissza, feltehetően a teljes kivonás részeként. 

A szír elnök várhatóan szombaton - szokatlan módon parlamenti beszédben - bejelenti, hogy visszavonja országa katonaságát Libanonból. Ez azonban nem jelent teljes kivonulást, a csapatokat csupán a libanoni-szír határra vonják vissza. 

Pénteken George Bush amerikai és Jacques Chirac rancia elnök is haderejének teljes kivonására szólította fel Szíriát. Bush szerint a szír katonákat még a májusra tervezett libanoni választások előtt ki kell vonni. Chirac "teljes és azonnali" kivonulást követel. Damaszkuszra ugyanakkor nemzetközi, arab, és nem utolsósorban libanoni nyomás is nehezedik a csapatok távozása érdekében. 

Libanoni ellenzéki csoportok Szíriát gyanúsítják azzal, hogy köze volt Rafik Hariri volt miniszterelnök felrobbantása mögött. Hariri ugyanis maga is a szír kivonulást szorgalmazta. A vádat Damaszkusz határozottan visszautasította.