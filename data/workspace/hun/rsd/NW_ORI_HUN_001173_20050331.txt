Mozgó autóra esett egy ablakon kidobott szék

Autóra esett egy ablakon kidobott szék csütörtökön Budapesten. Személyi sérülés nem történt - közölte a rendőrség.

Egy felső emeleti lakásból egy széket dobtak ki csütörtökön az V. kerületi Egyetem téren. A bútordarab embert nem talált el, de megrongált egy arra haladó személygépkocsit - mondta a Budapesti Rendőr-főkapitányság sajtóreferense. Szabó Illés hozzátette: a rendőrség a közlekedés biztonságának veszélyeztetése miatt indított eljárást ismeretlen tettes ellen.