Nem bizonyítja a lejárt parkolási időt a digitális fotó

Egy autósnak adott igazat a bíróság egy parkolási perben - írja a Blikk. Az autós nem fogadta el, hogy a parkolási cég digitális felvétellel bizonyítja a lejárt parkolási időt, mert a felvétel könnyen módosítható.

Pert nyert egy budapesti férfi egy parkolási társasággal szemben csütörtökön a Fővárosi Bíróságon. A társaság parkolási díjak megfizetésére benyújtott keresetét jogerős ítéletben utasították el - írja a Blikk. 

Az autós nem nyugodott bele, hogy a lejárt parkolási idejét digitális felvétellel próbálja bizonyítani a parkolási társaság, hiszen az könnyen manipulálható. Miután a bíróság az autósnak adott igazat, perek százai indulhatnak a parkolási társaságok ellen.