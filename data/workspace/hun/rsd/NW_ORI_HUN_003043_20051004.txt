Kamatvágást sürgetnek az EKB-tól

Elégedetlen az eurózóna gazdasági növekedésével Jean-ClaudeTrichet, az Európai Központi Bank (EKB) elnöke. Az uniós jegybank bírálói szerint kamatvágásra lenne szükség a gazdasági növekedés beindításához. Az ECB-ben pénteken lesz kamatdöntés, de várhatóan nem csökkentik a 2 százalékos alapkamatot.

Elégedetlern az eurózóna gazdasági növekedésével Jean-Claude Trichet, az Európai Központi Bank (EKB) elnöke. "Biztosan osztjátok azon nézetemet, hogy az eurózóna gazdasági növekedését nem tekintem teljesen kielégítőnek" - jelentette ki Trichet a dán központi bankban tett látogatása során.

Az uniós jegybankelnök ugyanakkor hozzátette: a bank monetáris politikája által megteremtett árstabilitás, és kiszámítható infláció hosszú távon hozzájárul a gazdaság növekedéséhez - írja a BBC News.

Trichet bírálói szerint ugyanakkor a jegybanknak hozzá kellene nyúlnia a kamathoz. Az európai alapkamat 2003 júniusa óta változatlanul 2 százalékon van. Sokak szerint pont az érintetlen kamat miatt nem indul jelentősebb gazdasági növekedés az eurózónában.

Az EKB október 6-án, csütörtökön dönt majd az alapkamatról, de elemzők szerint ebben az évben nem várható változás, marad a két százalék.