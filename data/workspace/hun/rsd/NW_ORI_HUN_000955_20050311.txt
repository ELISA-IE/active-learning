Jóval nagyobb a vártnál az USA külkerhiánya

Januárban a vártnál nagyobbra, 58,3 milliárd dollárra hízott az Amerikai Egyesült Államok külkereskedelmi hiánya. Elemzők a januári deficitet 56,50 milliárd dollárra várták a decemberi 56,40 milliárd dollár után.

A januári hiány 4,5 százalékos növekedést mutat, és minden idők második legnagyobb külkereskedelmi hiánya az USA-ban, az amerikai kereskedelmi minisztérium adatai szerint. A növekedés szakértők szerint elsősorban annak köszönhető, hogy az autók és fogyasztási javak iránti kereslet a rekordszintre emelkedett kivitelt is túlszárnyalta, írta a Bloomberg hírügynökség.