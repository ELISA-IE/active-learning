Már erősödik a forint

Péntek délelőtt 10 óra óta szinte folyamatosan erősödik a forint a bankközi devizapiacon. Előtte csütörtök délután és pénteken reggel 1 százalékkal gyengült a nemzeti valuta az euróhoz képest.

A hét első felében még 250 forint körüli árat kellett fizetni az euróért a bankközi devizapiacon. Az Európai Bizottság csütörtökön nyilvánosságra hozott őszi jelentése azonban negatívan értékelte a magyar költségvetés helyzetét. A hír hatására csütörtökön 252 forint fölé, pénteken pedig 253,5 forint közelébe emelkedett az euró árfolyama. 

A forint gyengülése azonban pénteken 10 óra után - egy hirtelen drágulást követően - megállt. Az euró árfolyama 14 órára 252,5 forint környékre csökkent. Török Zoltán, a Raiffeisen Bank vezető elemzője úgy véli, hogy az euró árfolyama hosszabb távon a 250 forintos szint közelében marad, ám hirtelen 2-3 forintos ingadozások a jövőben is előfordulhatnak