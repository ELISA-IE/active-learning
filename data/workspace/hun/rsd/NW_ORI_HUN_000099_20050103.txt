Nem kutathatnak a táskában a biztonsági őrök

Január elsejétől az áruházakban dolgozó biztonsági őröknek nincs jogosultságuk arra, hogy átkutassák a vevők táskáját. Ha lopás gyanúja merül fel, rendőrt kell hívniuk - közölte az MTV Híradója. 

A január elsejével életbe lépett szabályozás szerint az áruházakban dolgozó biztonsági őrök nem kényszeríthetik arra a vásárlókat, hogy mutassák meg táskájuk tartalmát, nem kutathatják át annak tartalmát. Azokban az esetekben, amikor lopás gyanúja merül fel, és a biztonsági őr úgy gondolja, hogy feltétlenül ellenőriznie kell a vásárló táskáját, rendőrt kell hívnia - közölte az MTV Híradója.