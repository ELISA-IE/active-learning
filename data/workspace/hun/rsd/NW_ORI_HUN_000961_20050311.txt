Távoznak a CIB vezetői

A CIB Bank tulajdonosai nem hosszabbítják meg a pénzintézet két vezérigazgatója, Farkas Ádám és Karvalits Ferenc lejáró szerződését. A bank új vezetője várhatóan Török László, jelenlegi közép-európai regionális igazgató lesz - írja a Napi Gazdaság. 

A lap emlékeztet: a társ-vezérigazgatók három éve irányítják a bankot, melynek mérlegfőösszege tavaly 12,6 százalékkal, 1201,6 milliárd forintra nőtt, adózás utáni eredménye pedig 92 százalékkal, 18,7 milliárd forintra bővült.