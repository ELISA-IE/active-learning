Leszoktatják a mentősöket a cigiről

Az Országos Mentőszolgálat márciustól nagyszabású dohányzásról leszoktató kampányt indít. A cigiről leszokók között családi nyaralást sorsolnak ki.

Az Országos Mentőszolgálat két hónapig tartó akciójára azok a mentősök jelentkezhetnek, akik elszánták magukat a káros szenvedély legyőzésére. A jelentkezők számára a mentőszolgálat folyamatosan leszokást segítő gyógyszertapaszokat biztosít, az akció végén pedig családi nyaralást sorsol ki.

A mentősök között közismerten gyakoriak a szív-, érrendszeri és egyéb belgyógyászati betegségek, amiért a munkával járó állandó stressz mellett a feszültség oldásaként sokak által használt cigaretta is okolható - áll a mentőszolgálat közleményében.