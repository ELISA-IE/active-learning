Köztévéknél vizsgálódik az Európai Bizottság

A köztévékben való állami szerepvállalást vizsgálják több vezető EU-tagországban. A  vizsgálatok szerint az állami TV- és rádiótámogatásokat gyakran piaci szereplők kapják, ez pedig ellentétben áll az EU vonatkozó alapelveivel.

Tájékoztatásra kötelezte az Európai Bizottság köztévé- és rádiófinanszírozásáról Írországot Németországot és Hollandiát - tudósít a Világgazdaság A bizottsághoz előzőleg több panasz érkezett az ügyben, ez után döntött úgy, hogy áttekinti a problémás esetekben az állami szerepvállalást a közszolgálati műsorszórókban.

A bizottság szerint a jelenlegi finniaszínrozási rendszer nincs összhangban az EU-s finanszírozási elveket rögzítő szerződésekkel. Ezek szerint elvileg nem lehetne versenytorzító szubvenciót nyújtani a versenytémában tevékenykedő cégeknek - így a közszolgálati televízióknak sem, amelyek a közfeladat ellátása mellett a reklámpiacnak is szereplői.

Az Európai Bizottság nem vitatja el az egyes tagállamok jogát arra, hogy saját maguk finanszírozzák közszolgálati televízióikat. Brüsszel mindössze átláthatóságot szeretne a finanszírozásban, és a támogatások kellő elhatárolását a médiumok piaci szereplése esetén.

Korábban már folyt ilyen jellegű vizsgálat olasz, spanyol adók háza táján. A mostani abban különbség, hogy első ízben nem csak az adókat, hanem online tartalomszolgáltató részlegeiket is vizsgálta a bizottság. A bizottság azt akarja elérni, hogy az online tartalomszolgáltatásban is érvényesüljön a közszolgálati adóktól elvárható értékközvetítés, de piaci tevékenységüket ne a közpénzekből finanszírozzák.