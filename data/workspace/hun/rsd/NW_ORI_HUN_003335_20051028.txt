CEFIC tag lett a TVK

A TVK tagja lett az Európai Vegyipari Tanácsnak, így közvetlenül részt tudnak venni az ágazatot érintő törvényhozási folyamatban - tájékoztatta az a társaság az [origo]-t.

Az Európai Unióba újonnan csatlakozott országokból a TVK Rt. az első olyan vállalat, amelyet az Európai Vegyipari Tanács (CEFIC) a tagjának választott. 

Ennek köszönhetően a TVK és a MOL-csoport közvetlenül (a TVK többségi tulajdonosa a Mol) tud részt venni az európai vegyipari cégeket érintő törvényhozási folyamatban.

További előnyt jelent a kontinens szintű érdekvédelem és lobbi-tevékenység, valamint a közvetlen részvétel a CEFIC üzleti (olefin és polimer) és egyéb területeinek munkájában. Nem elhanyagolható az európai vegyipari vezető cégekkel, azok meghatározó egyéniségeivel való rendszeres kapcsolattartás lehetősége sem.

A társaság CEFIC tagsága hozzájárul a magyar vegyipar kétszintű érdekvédelmi tevékenységének erősítéséhez is.