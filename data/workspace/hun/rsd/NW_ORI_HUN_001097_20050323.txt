Zalatnay kegyelmet kér Mádltól

Kegyelmi kérvényt nyújt be Zalatnay Sarolta és ügyvédje Mádl Ferenc köztársasági elnökhöz. A kérvényt első sorban arra alapozzák, hogy az énekesnő egészségi állapota jelentősen romlott a börtönben - közölte a Blikkel Zalatnay ügyvédje. 

Elkészült Zalatnay Sarolta kegyelmi kérvénye, amit maximum két héten belül nyújtanak be Mádl Ferenc köztársasági elnöknek. A csalásért három év börtönbüntetésre ítélt énekesnő azt kéri, függesszék fel büntetését - írja a Blikk. 

Zalatnay ügyvédje, Hegedűs László elmondta: a napokban véglegessé váló kegyelmi kérvény alapja az, hogy az énekesnő egészségi állapota a börtönben jelentősen romlott. De nem ez az egyetlen ok, ami miatt az elnöki kegyelmet kérik - írja a Blikk. Az ügyvéd azonban nem árult el további részleteket a kérvény tartalmáról.