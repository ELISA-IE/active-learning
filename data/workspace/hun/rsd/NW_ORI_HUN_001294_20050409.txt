Szombattól tilos tüzet rakni az erdőkben

Életbe lépett az országos tűzgyújtási tilalom. E szerint nem szabad tüzet rakni az erdőkben és az erdők közelében, de a mezőgazdasági területeken sem.

Szombaton lépett életbe az agrártárca korábbi rendelete, mely szerint az utóbbi napok száraz időjárása miatt szombattól tilos tüzet rakni az erdőkben és az erdők 200 méteres körzetében, még a kiépített tűzrakó helyeken is. A minisztérium közleménye szerint a gazt sem szabad eltüzelni.

Az agrártárca arra is kéri a közúton és vasúton utazókat, hogy égő cigarettacsikket ne dobjanak ki a járművek ablakán, mert a kiszáradt árokparton, vasúti töltések mellett keletkező tüzek sok esetben közvetlenül erdőket és mezőgazdasági területeket is veszélyeztetnek.