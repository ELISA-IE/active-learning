Kórházba szállították Ariel Saront

Agyvérzés gyanújával egy jeruzsálemi kórházba szállították az izraeli miniszterelnököt. Saron, aki az éjszakát kórházban tölti, állapota kielégítő. 

A jeruzsálemi Hadassza Ein Kerem kórház igazgatója szerint Ariel Saron állapota nem életveszélyes. Az izraeli miniszterelnök kórházba szállítása közben egyszer elvesztette öntudatát. Orvosai szerint javult Saron állapota, az éjszakát azonban a kórházban kell töltenie.

Az orvosok részletes vizsgálatnak vetik alá a politikust, aki a nap folyamán rosszullétre panaszkodott.

A kormányfői teendőket akadályoztatása esetén Ehud Olmert miniszterelnök-helyettes végzi. 