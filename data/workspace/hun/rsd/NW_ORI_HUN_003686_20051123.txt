Rablási kísérlet a XVIII. kerületben

Egy eddig ismeretlen személy, feltehetően fegyverrel próbált meg kirabolni egy élelmiszerboltot a XVIII. kerületben. 

A rendőrség elsődleges információi szerint egy férfi ment be az Üllői úti boltba, majd a bent lévő alkalmazottat feltehetően fegyverrel a bevétel átadására próbálta kényszeríteni, ám az ijedtében becsapta a kassza pultját, mire az elkövető gyalogosan, zsákmány nélkül elmenekült a helyszínről. 

A rablási kísérlet során lövés, személyi sérülés nem történt. Az elkövető felkutatását a BRFK munkatársai nagy erőkkel megkezdték.