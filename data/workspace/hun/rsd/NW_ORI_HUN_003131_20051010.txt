Börtöntelepre szállították Hodorkovszkijt

Titokban elszállították egy börtöntelepre Mihail Hodorkovszkijt. A volt Jukosz-vezér szeptember végén kezdte meg nyolcéves szabadságvesztésének letöltését.

Útnak indították egy börtöntelep felé Mihail Hodorkovszkij egykori Jukosz-vezért és nyolc év börtönbüntetésre ítélt üzlettársát, Platon Lebegyevet - közölte az Interfax orosz hírügynökség Lebegyev ügyvédjére hivatkozva. Az ügyvéd szerint, akinek nem engedték meg, hogy az átszállítás előtt találkozhasson védencével, Hodorkovszkijékat a múlt hét végén szállították el. Hodorkovszkijt és Lebegyevet május végén ítélte kilenc év börtönre egy moszkvai bíróság. Az ítéletet szeptemberben csökkentette nyolc évre a fellebviteli bíróság.