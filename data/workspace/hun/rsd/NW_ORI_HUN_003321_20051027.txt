Aláírták az EDR-szerződést

Aláírták az Egységes Digitális Rádiótávközlő rendszer kiépítésére szóló szerződést a T-Mobile és a Magyar Telekom konzorciumával. A szerződés értelmében a készenléti szerveket látják majd el az új típusú kommunikációs rendszerrel. A teljes EDR-hálózatot 2007 januárjában kell átadni, de Budapesten már 2006 áprilisától működik majd a rendszer.

Aláírta a szerződést a Miniszterelnöki Hivatal a T- Mobil és a Magyar Telekom konzorciummal az Egységes Digitális Rádiótávközlő (EDR) rendszer kiépítéséről. A konzorciumot kétfordulós közbeszerzési pályázaton választották ki a készenléti és rendvédelmi szervek kommunikációját összehangoló rendszer kiépítésére.

Az új rendszert a világban megsokasodott katasztrófahelyzetek és a terrorveszély miatt építi a kormány. A TETRA alapú rendszer, amely a mobiltelefon és a rádiók előnyeit ötvözi, hatékony és gyors kommunikációt tesz lehetővé egyéni és csoportszinten egyaránt.

A most megkötött szerződés értelmében a T-Mobil és a Magyar Telekom konzorciuma 2006 áprilisáig kiépíti a Budapesti, 2007 januárjáig pedig a vidéki TETRA-hálózatot. A rendszerben összesen 40 000 készülék tartozik, ezeket azonban a szerződés értelmében nem mind a győztestől szerzi be az állam. A TETRA-t tíz évig üzemelteti majd a szerződés értelmében a T-Mobil és a Magyar Telekom, évente 9,325 milliárd forintért.

 

Az [origo]-t a T-Online adja ki, amely a Magyar Telekom csoport tagja