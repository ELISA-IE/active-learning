Idén sem indul magyar pilóta Fairfordban

Tavaly után idén sem utazik magyar pilóta az angliai Fairfordban tartandó repülőbemutatóra, fényes magyar sikerek helyszínére. Tavaly hadrafoghatósági problémák, idén pénzügyi okok akadályozzák meg az indulást a bemutatón.

Hiába a korábbi sikerek, idén nem vesz részt magyar vadászpilóta a világ legnagyobb légi bemutatóján, az angliai Fairfordban. A nyaranta megrendezett nemzetközi bemutatón, az Air Tattoon a magyarok, akárhányszor elindultak, nem találtak legyőzőre az abszolút kategóriában. Öt alkalommal indult magyar pilóta, és mindannyiszor nyert is. Az azóta a politika felé fordult Vári Gyula például háromszor nyert egymás után zsinórban, ami előtte senkinek sem sikerült.

Csakhogy ez a sorozat már tavaly megszakadt, mivel a címvédő Szabó Zoltán már akkor sem indulhatott. A védelmi tárca akkor indoklása szerint alkatrészproblémák kellett visszafogni a pilóták repülési idejét, a katonai feladatok ellátása pedig fontosabb volt, mint a tréningezés a bemutatóra. Szabót így hiba hívták számos helyre - nem mehetett. 

Az említett problémák idénre már javultak, de Szabó így is csak Ausztriába utazhat, Angliába nem. Harnócz Gyula százados, a légierő sajtótisztje ezt pénzügyi okokkal indokolta. Harnócz megjegyezte, hogy idén Kecskeméten a légierő rendez légi bemutatót, amire elvárják a külföldieket. 

A pilóták nyilatkozatai szerint többen úgy vélik, hogy a siker egyéni teljesítmény, nem pedig csapatmunka és nem befolyásolja Magyarország megítélését, ha egy magyar pilóta lesz az első a világ legjobb pilótái között - írja a Népszabadság. 