Életbiztosítások növelték a Generali profitját

Az előgondoskodási termékek iránti kereslet növekedésének köszönhetően fellendültek az életbiztosítás-eladások a Generali Vienna Csoportnál, az első három negyedévben. A konszern éves 14 százalékkal növelte eredményét az első háromnegyed évben. A Generali Vienna 128 millió eurós eredményt ért el.

Az életbiztosítás eladásoknak köszönhetően jelentősen nőtt a Generali Providencia háromnegyed éves eredménye. A konszern 128 millió euró eredményt könyvelhetett el, ez 14 százalékkal több eredményt, mint a tavalyi év hasonló időszakában.

Az ügyfelek összességben 684,5 millió Eurót fektettek személyes előgondoskodási termékekbe a Generali Csoportnál - beleszámítva a befektetési egységekhez kötött életbiztosításokat. Ez az összeg az előző évi értéket 22,7 százalékkal, azaz 126,6 millió Euróval haladta meg. 

Az életbiztosítási termékek növekedési értéke 492,1 millió Euró volt, ami 8,1 százalékos bővülést jelent a korábbi időszakhoz képest. Ennek eredményeként az életbiztosítási állomány 13,2 százalékkal, 27,2 milliárd Euróra emelkedett. 

A Generali többi biztosítási ágazatai úgyszintén egyértelmű emelkedést mutatnak: az egészségbiztosítás területén 3,7 százalékkal 135,6 millió Euróra, a vagyon- és balesetbiztosításban 3,3 százalékkal 1.430,9 millió Euróra nőtt a díjbevétel. Összességében a Generali ViennaCsoport díjbevétele az első három negyedévben 8,2 százalékkal 2.331,3 Euróra növekedett .

A konszern tőkebefektetései szeptember 30-áig elérték a 9.388,2 millió Eurót, és ezzel 8,8 százalékkal haladták már most meg a 2004 év végi értéket. A folyamatos tőkehozamokból a teljes körű pénzügyi szolgáltató konszern 335,6 millió Eurót realizált - azaz 6,7 százalékkal többet, mint az előző év első háromnegyed évében.