Javítja a karrieresélyeket a diploma

Sok fiatal van, akik az éretségi után nem tanulnak tovább egyetemen, főiskolán, hanem különböző szaktanfolyamokra íratkoznak be. Ezek, a néhány hónapos, vagy egy-két éves képzések javítják ugyan az elhelyezkedés esélyét, de hosszabb távon nem nyújtanak komoly karrieresélyt - állítják a szakértők.

A középfokú képesítéseel rendelkezőknek célszerű elgondolkodni, hogy jelentkezzenek valamely főiskola, vagy egyetem képzésére, és sok helyen az emberek környezete is ezt javasolja. Felvetődik a kérdés, milyen iskolába érdemes jelentkezni, ha egyáltalán a diploma javítja az elhelyezkedés esélyeit.

A kérdés teljesen jogos - mondja Pintér Zsolt fejvadász, karriertanácsadó, sőt a család gyakori nógatása is teljesen érhető. A fejlett társadalmakban magától értetődik, hogy tőkeként kezelik az emberi tudást. Persze nem mindegy, hogyan választunk egyetemet vagy főiskolát. Ahogy ugyanis a diplomások száma növekszik, nő a márkanév jelentősége. Mivel hazánkban is megszaporodtak a diplomát adó különböző képzések, a tanulók egyre inkább minőségtudatúvá válnak - véli a szakember.

A választás előtt, fontos mérlegelni néhány alapvető kérdést:

- a kérdéses felsőoktatási intézmény rendelkezik-e állami akkreditációval- milyen a hazai presztízse, esetleg nemzetközi rangja- a diplomájával milyen elhelyezkedési esélyei vannak az ott végzettnek- mennyire aktívan segíti az intézmény a végzősök elhelyezkedését akár - egy "karrierirodán" keresztül megvalósuló - folyamatos álláskeresési tanácsokkal, professzionális állásbörze, illetve "vállalati napok" szervezésével, a végzősök kiközvetítésének hatékony megvalósításávalA fiatalok egyre sokrétűbben tájékozódnak a felsőoktatási intézményekről, úgymond referenciát kérnek róluk. Ez annál is inkább lényeges, mivel sok egyetem és főiskola a fizetős hallgatókon keresztül jelentkező bevételhajszolásnak következtében diplomagyárakká váltak. 

Célszerű óvatosan bánni a túlképzéssel is, mert előfordulhat, hogy a tantermekben elveszítjük legfontosabb eszközünket, a józan eszünket. Különösen igaz ez azokra, akik harmincévesen már a harmadik diplomájukért tanulnak, miközben a Ph.D-jükön is dolgoznak, de semmilyen gyakorlatra nem tettek még szert. Sok nagyvállalatnál pedig sohasem emelkedhetünk a csúcsra valamilyen diplomát vagy tudományos fokozatot lebegtetve.

Fejvadász gyakorlatom során - említ konkrét esetet Pintér Zsolt - számtalszor előfordult, hogy a gyakorlati vezetőt kereső külföldi megbízó a jelölt önéletrajzát átfutva - miután ő az első oldalon, mintegy büszkélkedve feltüntette, hogy oktat a Közgazdaságtudományi Egyetemen - már be sem hívta a személyes találkozásra, mondván: túl tudományos beállítottságú.

Sajnálatos tény azonban, hogy a megváltozott gazdasági körülmények között a 10-15 évvel korábban megszerzett tudás sem könnyen konvertálható tőkévé. Legtöbbször valamilyen kiegészítő képzésre van szükség. Például nyelv, számítógépes ismeretek. Magyarországon is igaz, hogy a tudás, a képzettség megvásárolható, no persze nem mindegy, hogy milyen szintű tudás és mennyiért. Ezért javaslom, mindenekelőtt érdemes tájékozódni az egyetemek felől a fentebb említett kritériumok alapján és csak alapos mérlegelés után döntsünk! - javasolja a fejvadász.