Lövöldözés a Kolosy téri piacnál

Ketten meghaltak abban a lövöldözésben, amely pénteken a kora esti órákban történt a fővárosban, a Kolosy téri piacnál - erősítette meg a rendőrség sajtóügyeletese, Unger Pál pénteken a távirati iroda információját.

Családi viszály állhat a Kolosy téri piacnál történt tragédia hátterében. Az RTL Klub információi szerint a piac épületében lévő szépségszalonba egy férfi volt élettársával vitázott tartozásokról és bírósági ügyekről. A szóváltás vitává fajult amit az élettárs nővére igyekezett lecsillapítani. Ekkor a feldühödött férfi főbe lőtte az őt nyugtatni próbáló nőt, végzett élettársával, majd magával is.

A 40-45 év körüli nőt a  MÁV kórházba szállították ahol megműtik, sérülései elsősorban a szem-és koponyacsontot érintik. Állapota stabil, nincs közvetlen életveszélyben. 