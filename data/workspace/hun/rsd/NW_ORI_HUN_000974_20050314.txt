Csigaház, kavics, bogarak a menzaételekben

Az iskolák többségében teljesen alkalmatlan a menza a gyerekek étkeztetésére - írja a Népszabadság. Sok zsír, cukor és só kerül az ételekbe, és nem egyszer előfordul, hogy a gyerekek csigaházat, kavicsot, apróbb bogarakat találnak az tányérjukban.  

 

Az iskolák többségében teljesen alkalmatlan a menza a gyerekek étkeztetésére - írja a Népszabadság. A diákok ritkán kapnak zöldséget, gyümölcsöt vagy halat, viszont túl sok a fehér kenyér, a tészta és a hús. Sok zsír, cukor és só kerül az ételekbe, és szinte minden nap van sütemény. Nem egyszer előfordul, hogy a gyerekek csigaházat, kavicsot, apróbb bogarakat találnak az ételben. 

Dr. Greiner Erika, az Országos Élelmezéstudományi Intézet főosztályvezetője szerint a legnagyobb baj az, hogy a szállítók nincsenek tekintettel a gyerekek korára. Ugyanazt kapják az alsósok, a felsősök és a középiskolások is, pedig egészen más az energiaszükségletük. Hetente fordulnak elő különböző fertőzések, leginkább a nyersanyagok rossz felhasználása miatt. A konyhák nagy mennyiségben veszik az olcsó alapanyagokat, melyeket aztán nem válogatnak át. 

A közegészségügyi ellenőrzések során többnyire szabálysértési bírságot szabnak ki. Intézményt, szolgáltatót még nem zárattak be, az viszont már előfordult, hogy a hatóságot fogták perbe, mert megbüntetett egy konyhát.