Mérges gáz került egy szentpétervári áruházba

Több tucat ember szorult orvosi ellátásra Szentpétervárott, miután mérges gáz került egy áruház levegőjébe. Az ügy hátterében feltehetően az áruház konkurenciája áll, nem terrortámadásról van szó.

Mérgező gáz került egy szentpétervári üzletben levegőjébe hétfőn, közölte a rendkívüli helyzetek minisztériuma. Később kiderült, hogy a tömeges rosszullétet a földgáz szagosításához használt merkaptán adalék okozta. Az áruház vezetősége a tisztességtelen konkurenciát sejti a gázmérgezés háttérben.A gázpermet a Maszidom áruházlánc egyik központi boltjában vásárlók közül 78 embernél okozott olyan komoly mérgezést, hogy kórházi kezelésre szorultak. Legtöbbjüket azonban hamar kiengedték a kórházból - írja a BBC.A kereskedelmi lánchoz tartozó három másik szentpétervári üzletben szintén gyanús dobozokat fedeztek fel, amelyekből vezetékek lógtak ki; ezeket rendőrségi szakértők vizsgálják. A hatóságok ugyanakkor nem tartanak attól, hogy terrorakcióról lenne szó.