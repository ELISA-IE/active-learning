Gyorsítják a sztrádaépítést

A sztrádaépítés gyorsítására 92 milliárd forintos hitelt vesz fel a Nemzeti Autópálya Rt (NA). A magánbefektetői források bevonása miatt PPP-ben megvalósuló, illetve előre hozott beruházásokra van szükség - írja a Világgazdaság. Ugyanakkor úgy tűnik, ingyen kapja meg az Állami Autópálya Kezelő Rt. (ÁAK) az állami tulajdonú gyorsforgalmi útberuházásokat.

A sztrádaépítés ütemének meggyorsítására 92 milliárd forintos hitelt vesz fel állami garanciával a Nemzeti Autópálya Rt. A magánbefektetői tőke bevonásán alapuló autópálya építési rendszer finanszírozására a NA-nak további legfeljebb 92 milliárd forint kereskedelmi banki hitelt kell felvennie. 

Ehhez PPP-ben megvalósuló, illetve előre hozott beruházásikra van szükség: így például a tervezett 2009 helyett 2007-ere készül el az M7-es Balatonkeresztúr-Nagyakanizsa közti szakasza. Az NA Rt. Az idén kereskedelmi bankoktól, illetve a Magyar Fejlesztési Bank Rt-től összesen 285 milliárd forintot vett fel költségvetés i készfizetői kezességvállalással.

A magántőke bevonásához szükséges a sztrádatörvény módosítása, ezt még a héten napirendre tűzi a parlament. Várhatóan ingyen kerülnek az Állami Autópálya-kezelő Rt. Kezébe az állami gyorsforgalmi útberuházások. Ugyanakkor már korábban döntés született arról, hogy a magántőke bevonásával megépített szakaszok is az ÁAK kezelésébe kerülnek.