Mégsem mennek magyar katonák Irakba

Úgy tűnik, hogy mégsem megy Irakba az a 150 katona, akik az új NATO-bázis védelmét látták volna el - írja a Népszabadság. A terv megváltozott az új központ építése késik.

Várhatóan nem mennek nyáron újabb magyar katonák Irakba - írja a Népszabadság. Az eredeti tervek szerint a 150 fős csapat az új NATO-bázis védelmét látta volna el, azonban a főhadiszállás nyárra tervezett megépítése csúszik, az új elképzelések szerint pedig nem katonák, hanem civilek védik majd a létesítményt. A 300 katonából álló magyar csapat decemberben tért haza, jelenleg 14 tiszt teljesít szolgálatot Irakban.