Felmentették a kábítószerügyi államtitkárt

Felmentették a kábítószerügyekért felelős helyettes államtitkárt, Gábor Edinát - tudta meg a Klubrádió. A döntést egyelőre nem indokolták.

Felmentették Gábor Edinát, a kábítószerügyekért felelős helyettes államtitkárt - közölte a Klubrádió. Az Ifjúsági Családügyi Szociális és Esélyegyenlőségi minisztérium illetékesei egyelőre nem árultak el semmit a döntés okáról. Gábor Edinát 2003 októberében - egy pályázatot követően - választották ki a helyettes államtitkári posztra. Ezt megelőzően Topolánszky Ákos töltötte be ezt a pozíciót, aki már az Orbán-kormány ideje alatt is kábítószerügyi államtitkár volt.