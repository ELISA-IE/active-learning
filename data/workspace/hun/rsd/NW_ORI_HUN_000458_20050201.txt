Budapestié a lottóötös

Egy budapesti lottózó viheti haza az ötös lottó hetek óta halmozódó nyereményét, a több mint 1 milliárd forintot. A szerencsés telefonon jelentkezhet a lottózókban kifüggesztett nagynyertes-vonalon.

Egy budapesti lottózó viheti haza minden idők negyedik legnagyobb ötöslottó-nyereményét. A szerencsés nyertesnek több mint 1 milliárd 369 millió forint üti a markát. A csúcs a tavalyi ötmilliárd volt, előtte pedig hárommilliárd. A pénzéért már jelentkezhet a szerencsés telefonon, a lottózókban kifüggesztett nagynyertes-vonalon. Az adómentes összeget legkorábban a sorsolástól számított harmadik hét keddjén kaphatja meg - írja a Népszabadság.