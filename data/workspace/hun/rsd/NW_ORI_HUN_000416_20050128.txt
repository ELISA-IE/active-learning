Hétfőn tovább tart nyitva az APEH

Az Adó- és Pénzügyi Ellenőrzési Hivatal (APEH) valamennyi központi ügyfélszolgálata hosszabb nyitvatartási időben fogadja az adatszolgáltatást benyújtani szándékozókat - közölte honlapján a hivatal. 

Az adatszolgáltatások kitöltéséhez szükséges program legújabb verziója elérhető a hivatal honlapján, amely segítségével a kitöltött nyomtatványok mágneslemezre rögzíthetők - olvasható az adóhivatal közleményében, amely az ügyfélszolgálatok bezárásának időpontját nem tartalmazza. 

A 2004. évről szóló munkáltatói és kifizetői adatszolgáltatások kizárólag gépi adathordozón - mágneslemezen vagy CD-n - (az elektronikus adatszolgáltatásra kötelezettek elektronikus úton) történő benyújtási határidejének utolsó napja 2005. január 31.