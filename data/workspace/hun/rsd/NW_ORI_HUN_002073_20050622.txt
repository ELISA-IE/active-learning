Nem kell már iskola a jogosítványhoz

Júliustól már nem kell nyolc általános elvégzése sem ahhoz, hogy valaki A és B kategóriás jogosítványt szerezzen, írja a Népszabadság.

Az EU-szabályozásnak megfelelően megváltozik a vezetői jogosítványok kiadásának rendje július elsején. Ezentúl semmilyen iskolai végzettség sem szükséges ahhoz, hogy valaki nekiálljon a vizsgák letételének. Mostanáig az általános iskola elvégzése nélkül nem lehetett jogosítványt szerezni. További változás, hogy a gyakorlati, vezetéssel töltött órákról szerződést kell kötnie a tanulóvezetőnek oktatójával. Vizsga előtt pedig egy nyilatkozatot kell kitöltenie arról, hogy nem áll sem alkohol sem kábítószer hatása alatt, olvasható a szerdai Népszabadságban.