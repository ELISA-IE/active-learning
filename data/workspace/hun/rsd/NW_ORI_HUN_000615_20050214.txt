Húszmilliárd dolláros pert indít a Jukosz

Húszmilliárd dollárra perel a Jukosz négy orosz olajcéget legnagyobb részlege, a Juganszknyeftygaz erőszakos kiárusítása miatt. A Jukosz Houstonban, Texasban indította meg a pert, ott, ahol korábban csődöt jelentett. A volt orosz óriáscég ugyanakkor arra kérte az adótartozásai ügyében eljáró amerikai bíróságot, hogy hadd vihesse az orosz állammal folytatott adóvitáját nemzetközi bíróság elé.

Húszmilliárd dolláros pert indított négy vezető orosz olajcég ellen a Jukosz. A vállalat a Gazprom, a Gazpromnyefty gázcégektől, a Bajkál befektetési társaságtól, illetve az állami olajcégtől, a Rosznyefttől követel kártérítést azért, mert részt vettek a Juganszknyeftyegaz - a Jukosz legnagyobb kitermelő cége - 2004 decemberi állami elárverezésében.

Az orosz állam a Jukosz adótartozásai miatt döntött úgy, hogy elárverezi a 2004 decemberében csődöt jelentett olajóriás kitermelő leánycégét - tudósít a BBC News. A Jukosz már akkor figyelmeztetett, hogy pert indít bárki ellen, aki tulajdont vásárol a Juganszkból az árverésen. A Jukoszt birtokló Menatep holding már korábban pert indított az orosz állam ellen is.

Az orosz óriáscég ugyan azon a houstoni bíróságon indította meg a pert,a hol decemberben csődöt jelentett - írja a The Moscow Times. A meghallgatások február 16-án kezdődnek az ügyben, noha a szakértők még azt sem tudták eldönteni, hogy lehet-e joghatósága az amerikai bíróságnak orosz cégek fölött.