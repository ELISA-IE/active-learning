Tovább erősödött a forint

A forint csütörtökön tovább erősödött a bankközi devizapiacon, az eurót fél négy tájban 251,35/40 forinton jegyezték, több mint egy forinttal gyengébben a 252,50/60 forintos szerdai árfolyamnál. 

A forint 42 bázisponttal 10,98 százalékra erősödött a plusz-mínusz 15 százalékos ingadozási sáv erős oldalán. Bár az amerikai piacok zárva tartottak, a várt pangás elmaradt. A közepesen erős forgalomban londoni és németországi kockázati alapok vásárlásai következtében erősödött a forint, az eurót 251,25 és 252,50 forint között jegyezték. 

A dollárt 213,12/30 forinton jegyezték, gyengébben a szerda délutáni 214,00/10 forintnál. Az amerikai kamatok emelésének végét prognosztizáló piacon a dollárral szemben ismét vonzó befektetési formát jelentenek a régió valutái - mondják kereskedők. Csütörtökön a forinttal együtt erősödött a cseh és a lengyel valuta is. 

Az állampapír piacon délelőtt 10-15 bázisponttal is csökkent a hoazmszint, dél körül azonban megfordult a kereskedés iránya, és a referenciahozamok már csak 3-7 bázisponttal maradtak el a szerdaitól. 