Olcsóbb internet az áfacsökkenés miatt

Az internetszolgáltatás adókulcsát is érinti a parlament által elfogadott adómódosítás, amely szerint a jövő év elejétől az áfa 20 százalékra csökken. A T-Online Magyarország már ezeknek a feltételeknek megfelelően hirdette meg új ADSL- és Kábelnet-akcióját. 

Számos szolgáltatás, köztük az internetszolgáltatás adókulcsát is érinti, hogy a parlament által már elfogadott adómódosításnak köszönhetően jövő év elejétől a 25 százalékos áfa 20 százalékra csökken. A T-Online Magyarország már ezeknek a feltételeknek megfelelően hirdette meg új ADSL- és Kábelnet-akcióját, amely ezen a héten lépett életbe. 

Az akció keretében január végéig ingyenesen férhetnek hozzá az új belépők a szélessávú internethez, februártól pedig már a csökkentett áfatartalmú árakat fizetik, ez így bruttó 5750 forint is lehet havonta. A forgalomarányos előfizetések esetében a túlfogyasztási díj is kedvezően változik.

Az áfacsökkentés hatásait az új belépők mellett a T-Online-nál korábban ADSL-, Kábelnet- és egyéb internetszolgáltatásra előfizetők is érezhetik; az eddig fizetett szolgáltatási havidíjuk bruttó összege 2006. január 1-jén átlagosan 4%-kal csökken.

Az [origo]-t a T-Online Rt. adja ki, mely a Magyar Telekom csoport tagja.