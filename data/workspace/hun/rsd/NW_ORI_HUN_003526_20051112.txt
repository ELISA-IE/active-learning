Zavargások törtek ki Lyon belvárosában

Lyon az első francia város, ahol a városközpontban is zavargások törtek ki. Az egyik népszerű téren szombat délután szabadultak el az indulatok a rendőrök és egy fiatalokból álló csoport között. Szombatra virradóra is Lyonban voltak a leghevesebb zavargások (Toulouse-on kívül), de a rendbontások eddig csak a külvárosokra korlátozódtak.

Lyon az első francia város, amelynek belvárosában is zavargások törtek ki. A rendőrség könnygázal igyekezett szétoszlatni a főleg fiatalokból álló csoportokat szombat este, akik kövekkel és palackokkal dobálóztak, néhány órával a kijárási tilalom életbe lépése előtt, a város egyik népszerű terén. Ez az első alkalom, hogy Lyonban kijárási tilalmat vezetnek be, a hétvégén ninden este tíz és reggel hat között - írja a BBC News..

A zavargások szombat délután öt kóra körül kezdődtek a Bellecour téren, ahol egy nagyobb számú rohamrendőr egység állomásozott, megelőzés céljából. A rendőrök állásait körülbelül 50 fiatal támadta meg kövekkel, kárt okozva járműveikben. A közelben sétálgatók gyorsan távoztak és a boltok is bezártak a téren.

A leghevesebb zavargások péntek éjjel pont Lyonban - és Toulouse-ban - voltak. Akkor országszerte 500 autót gyújtottak fel, két rendőr megsebesült és 206 embert állítottak elő a hatóságok. Az előző éjjel 400 autót gyújtottak fel.

Párizs utcáin eközben rendőrök ezrei járőröznek, hogy érvényt szerezzenek az életben lévő gyülekezési tilalomnak, amivel a rendbontásokat szeretnék megelőzni. Az intézkedés értelmében "minden olyan gyülekezés tilos, amely rendbontásba torkollhat".  