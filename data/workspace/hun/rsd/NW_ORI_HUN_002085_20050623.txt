Régi kártyák estek áldozatul

A PSZÁF szerint a közel ezer feltört magyar bankkártya nagy részét a forgalomból már korábban kivonták, és az elkövetők a PIN kódokhoz nem jutottak hozzá - írja a Világgazdaság.

A Pénzügyi Szervezetek Állami Felügyeletének (PSZÁF) nem végleges statisztikája szerint közel ezer bankkártya adatait lopták el az amerikai hacker-támadásban - nyilatkozta Binder István, a PSZÁF szóvivője. A bankkártyák nagy részét már korábban kivonták a forgalomból, és az elkövetők a PIN kódokat nem szerezték meg.

A PSZÁF közlése szerint semmilyen panasz nem érkezett hozzájuk az ügyben és eddig visszaélésekre sem került sor. Azonban amennyiben történik visszaélés a lopott adatokkal, úgy az ügyfeleknek kell állniuk a károkat. Ilyenkor ugyanis a kártyaszolgáltatásban érintett szereplők egymás között intézik el az ügyet - áll a Világgazdaság csütörtöki számában.