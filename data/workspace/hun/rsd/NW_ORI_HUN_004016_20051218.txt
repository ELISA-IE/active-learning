Kiszabadult az iraki német túsz

Szabad az Irakban elrabolt német régésznő, Susanne Osthoff. A hírt a német nő testvére, Robert Osthoff jelentette be a német n-tv tévétársaságnak.

Kiszabadult az Irakban elrabolt Susanne Osthoff. A kiszabadult német nő állapota kielégítő. A november 25-én Észak-Irakban elrabolt német régésznő jelenleg a bagdadi német követségen tartózkodik, és fáradtságán kívül nincsen semmi baja. Ezt a nő testvére jelentette be. Osthoffot sofőrjével együtt rabolta el egy ismeretlen iraki csoport. Az emberrablók azt követelték: Németország állítsa le együttműködését Irakkal.

Susanne Osthoff szabadon bocsátásáért számos ismert politikai személyiség intézett üzenetet az elrablókhoz, köztük a volt és a jelenlegi német kancellár. Ezen felül iraki vallási vezetők az iraki embereket segítő német nő szabadon bocsátását követelték.

A szabadulás tényét a német külügyminiszter Frank-Walter Steinmeier (SPD) is megerősítette.