Lenyúlták a szerencsepénzt a kútmosók

Őrizetbe vett a római rendőrség három kútmosót, akik egyszerűen zsebre tették az olasz főváros híres szökőkútjának, a Trevinek a medencéjébe dobált szerencsepénzeket. A takarítók 1200 eurót (kb 300 ezer forintot) zsákmányoltak - írja a BBC News.

Több mint 300 ezer forintnak megfelelő eurót zsákmányoltak annak a cégnek a munkatársai, amely rendszeresen mossa Róma híres kútját, a Trevit. A kútmosók egyszerűen zsebre vágták a kút medencéjében összegyűlt szerencsepénzeket. A rendőrség őrizetbe vette a négy takarítót - írja a BBC News.

A kútba hetente átlagosan 2000 eurót (több mint 500 ezer forintot) dobálnak a turisták, amelyet jótékonysági célokra fordítanak. A rendőrség feltételezése szerint az elmúlt hetekben akár 110 ezer euró (közel 28 millió forint) is eltűnhetett a kút fenekéről. A legenda szerint, ha valaki háttal egy pénzt dob a kútba, akkor még biztosan visszatér Rómába.