Főnökétől kap vesét egy osztrák alkalmazott

Egy osztrák építési vállalkozó felajánlotta egyik veséjét egy beosztottjának. Az alkalmazott állapota vesebetegsége miatt rohamosan romlott, ezért döntött az adakozás mellett a főnöke.

Egy hosszú ideje alkalmazásában lévő beosztottjának adja egyik veséjét egy osztrák üzletember. A 63 éves Ernst Ramboeck, aki egy kisebb építési céget vezet Eggelsbergben, egy 42 éves kollégáján segít.

A férfi tíz éve dolgozik a cégnél, és az utóbbi időben vesebetegsége miatt jelentősen romlott az állapota. Főnöke úgy döntött, felajánlja neki egyik szervét. A vizsgálatok szerint nincs akadálya a műtétnek, amelyet november elején végeznek el - írja a Guardian.