Közéleti tévét alapít Széles Gábor

Echo TV néven közéleti televíziót indít Széles Gábor, az egyik leggazdagabb magyar, aki mintegy 1 milliárd forintot kíván új vállalkozásába fektetni - írja a Népszabadság. 

Gazdasági, politikai, kulturális és tudományos műsorokkal lépne a nézők elé a Videoton első emberének televíziója, amelyben tervei szerint ismert újságírók dolgoznának. A televízió vezetője Gulyás István, a Hír TV volt hírigazgatója lesz, és Széles tárgyal Kóczián Péter és Fiala János szerződtetéséről is. 

A televízió nem politikai befolyásomat növelné, ha nem elsősorban művészi pályán mozgó gyermekeimnek kínálna esélyt - nyilatkozta a Népszabadságnak Széles Gábor.