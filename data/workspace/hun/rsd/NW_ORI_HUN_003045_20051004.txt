Lengyel céget vesz a BorsodChem

A BorsodChem megvásárolja a lengyel Ciech leánycégét a Petrolchemia Blahowniát. A részleteket a cég csütörtökön sajtótájékoztatón jelenti be - tudta meg a Portfolió. 

A terjeszkedéssel a BorsodChem vertikális integrációt valósít meg, egy alapanyagszállítót szerezve meg. A lengyel benzol és etiléngyártó tavalyi éves árbevétele 296 millió, nyeresége 21 millió zloty körül alakult. Lengyel sajtóforrások szerint a vételár 60-140 millió zloty (15-36 millió euró) között lehet. 

Kovács F László a cég vezérigazgatója egyébként azt hangsúlyozta a közelmúltban, hogy az idei évet a belső organikus növekedés jellemzi majd, míg vállalatfelvásárlásokra csak jövőre lát lehetőséget, főként Romániában.