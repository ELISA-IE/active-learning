Műtétek maradhatnak el Szolnokon

Egy nyertes per után Szolnokon számolják el először a teljes ügyeleti időt munkaidőként. A változás miatt törölni kell hetven, novemberre tervezett műtétet, mert ezek elvégzésére nem lesz kapacitás - írja a Népszabadság.

November 1-jétől két műszakos, 12 órás munkarendet vezettek be a szolnoki Hetényi Géza Kórház baleseti sebészetén azoknál az orvosoknál, akik az országban elsőként jogerősen ügyeleti pert nyertek munkáltatójukkal szemben. Az új munkarend olyan következményekkel járhat, hogy törölni kell hetven, novemberre tervezett műtétet, mert ezek elvégzésére nem lesz kapacitás - írja a Népszabadság.

Magyarországon elsőként a szolnoki kórház baleseti sebészeinek ügyében mondta ki jogerősen a bíróság, hogy a jelenleg alkalmazott gyakorlattól eltérően az ügyeletet teljes egészében munkaidőnek kell tekinteni, és ennek megfelelően díjazni. A tizennégy szolnoki orvos azért perelte be a kórházat, mert az ügyeletnek csak egy részét tekintették munkaidőnek.