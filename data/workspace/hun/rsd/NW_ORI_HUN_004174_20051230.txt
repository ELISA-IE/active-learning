Szudáni menekültekkel végzett az egyiptomi rendőrség

Tíz ember életét vesztette, miután rendőrök dúltak fel egy menekülttábort Egyiptomban. A táborban lakó 3000 szudáni menekült jobb ellátást akart - írja a BBC.

Egyiptomi rendőrök végeztek tíz szudánival, akik a Kairo egyik parkjában tiltakozásként felállított menekülttáborban húzták meg magukat - írja a BBC. A rendőrök vízágyúkkal indultak az ENSZ-irodák közelében felállított tábor lakói ellen, akiket buszokra tuszkoltak fel. A szudániak azért állították fel a tábort, mert azt akarták elérni az ENSZ menekültügyi szervezeténél, hogy jobb ellátást nyújtson számukra.

A rendőri akciónak számos sérültje van, köztük több gyerek. A sérülteket egy közeli kórházba szállították, ahol azonban tíz ember életét vesztette. "Meg akartak minket ölni" - mondta a 3000 menekült egyike, ugyanakkor az egyiptomi rendőrség is azt állította, hogy a menekültek rájuk támadtak.