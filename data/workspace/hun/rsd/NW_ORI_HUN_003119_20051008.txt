Némák a telefonok a Dunántúl egy részén

 

Nem működtek a vezetékes és a mobil telefonok Tatabánya környékén szombaton este. Legalább kilencezer ember maradt több órán keresztül telefon nélkül, mert Tatabányától öt kilométerre, Bicske irányában egy építkezésen egy munkagép elvágta a Magyar Telekom egyik optikai kábelét.

Vasárnap reggelre biztosan helyreáll a telefonszolgáltatás a körzetben - mondta Galambos Viktor, a Magyar Telekom Rt. sajtófőnöke. A szakemberek folyamatosan dolgoznak a megsérült kábel helyreállításán. A kábelszakadás miatt nem lehetett telefonálni és internetezni Alcsútdoboz, Etyek, Szárliget, Vál, és Vértesbolgár településeken.