Pár napra kiengedték Zalatnayt

Jó magaviseletéért egy hét szabadságot kapott Zalatnay Sarolta - írja a Blikk. Az énekesnőnek szombat éjfélig kell visszatérnie a börtönbe.

Kiengedték Zalatnay Saroltát egy hétre a börtönből. Az énekesnő hétfőn reggel hagyhatta el a börtönt és szombat éjfélig kell visszatérnie - írja a Blikk. Zalatnay szabad napjairól ismét valóságshow-t forgat az egyik kereskedelmi csatorna, így az énekesnő csak nekik nyilatkozott. 

Zalatnay Saroltát 2004. szeptember végén ítélték el jogerősen háromévi, börtönben letöltendő szabadságvesztésre. Az énekesnőt összesen 120 millió forint kárt okozó, többrendbeli, üzletszerűen, bűnszövetségben elkövetett csalás bűntettében mondták ki bűnösnek.

Az énekesnő és ügyvédje kegyelmi kérelmet nyújtott be a köztársasági elnökhöz, melyet egyelőre nem bíráltak el. 