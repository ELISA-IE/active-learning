Tízéves kisfiú halt meg egy nógrádi karambolban

Meghalt egy 10 éves kisfiú és hatan megsérültek csütörtökön kora este, amikor két mikrobusz ütközött össze Nógrád megyében, Alsótold és Felsőtold között.

Egy Szécsény felől érkező, munkásokat szállító kisbusz, eddig tisztázatlan okokból, áttért az út másik oldalára, s nekiütközött egy, Pásztó felől érkező mikrobusznak, amelyben iskolás gyerekek utaztak - nyilatkozta Kaszás Ottó, a Nógrád Megyei Rendőr-főkapitányság szóvivője. A buszsofőr mögött ülő kisfiú meghalt az ütközés következtében.

A szóvivő tájékoztatása szerint a balesetben hatan megsérültek.