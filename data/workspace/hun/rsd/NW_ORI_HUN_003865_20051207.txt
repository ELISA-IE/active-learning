OTP Bank megvenné az ukrán Ukrsotsbankot

Az OTP Bank előzetes, nem kötelező érvényű ajánlatot nyújtott be a kijevi székhelyű Ukrsotsbank többségi részesedésének megvásárlására - közölte szerdán délután a pénzintézet a Budapesti Értéktőzsde honlapján. Az ukrán bankpiac 5,2 százalékát birtokló hitelintézet 521 bankfiókon keresztül, 700 ezer ügyfelet szolgál ki.

Az ajánlat benyújtására a legnagyobb magyarországi pénzintézet azon korábbi deklarációjával összhangban történt, amelyben Ukrajnát felvásárlási célországok egyikeként jelölte meg. Az Ukrsotsbank tervezett megvásárlásával az OTP Bank tovább erősítheti régióbeli helyzetét és újabb lépést tehet abba az irányba, hogy a közép-kelet-európai térség meghatározó bankpiaci szereplőjévé váljon. 

A mérlegfőösszeg alapján, az ukrán bankpiacból 5,2 részesdés részesedést szerző Ukrsotsbank Ukrajna negyedik legnagyobb pénzintézete, amelynek teljes eszközállománya 1,56 milliárd euró, saját tőkéje 161 millió euró volt 2005. szeptember 30-án. Az Ukrsotsbank hitelbesorolása B2 a Moody's, B- a Fitch és a Standard & Poor's szerint.