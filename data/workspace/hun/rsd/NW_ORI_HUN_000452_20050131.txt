Több fővárosi földhivatal lesz

A hátralékok csökkentése és a jobb minőségű ügyfélszolgálat érdekében idén kettéválasztják, később még több részre osztják a Fővárosi Kerületek Földhivatalát. A kormány által elfogadott átalakítás 2,4 milliárd forintba kerül - írja a Világgazdaság. 

A korábbi években felhalmozott hátralék már tavaly jelentősen csökkent - míg 2003-ban 103 ezer volt a határidőn belül fel nem dolgozott ügyiratok száma, addig ez a szám 2004-ben ötezerre csökkent.