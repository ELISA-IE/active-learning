Vártnál kisebb az államháztartás hiánya

Októberben a vártnál 39,9 milliárd forinttal kisebb mértékben nőtt az államháztartás hiánya, ezért a január óta felhalmozott deficit a bruttó hazai termék (GDP) 0,19 százalékával alacsonyabb lett az előrejelzettnél.

Az előző hónapban 46 milliárd forint deficit kialakulására számítottak a pénzügyi szakemberek az államháztartás hiánya azonban 2,1 milliárd forintot lett a pénzügyi tárca számításai szerint. A központi költségvetésben 42,2 milliárd forint, az elkülönített állami pénzalapoknál 7,1 milliárd forint többlet keletkezett. Ugyanakkor a társadalombiztosítás pénzügyi alapjaiban 51,4 milliárd forintos hiány alakult ki.

A viszonylag kedvező októberi adatnak köszönhetően alacsonyabb lett az államháztartás január eleje és októbert vége között felhalmozott hiánya is. Az elemzők a tizedik hónap végéig 1 105,6 milliárd forint deficitre számított, ami a bruttó hazai termék (GDP) 4,96 százalékát tette volna ki. A hiány azonban 1 061,6 milliárd forint lett, ami a GDP 4,77 százalékára rúg. Ez az összeg a központi költségvetés 738,7 milliárd forintos, a társadalombiztosítási alapok 372,1 milliárd forintos hiányából és az elkülönített pénzügyi alapok 49,2 milliárd forintos többletéből áll össze.