Csökkent a német munkanélküliség

Negyedik hónapja csökken a német munkanélküliség. Németországban. Jelenleg a munkanélküliség 11,6 százalékos, vagyis 4,8 millió német van munka nélkül. Gazdasági szakértők üdvözölték ugyan a változást, de figyelmeztettek annak szezonális voltára. A gazdasági tárca ennek ellenére további csökkenést ígér.

Csökkent a német munkanélküliség. Jelenleg Németországban 4,8 millió embernek nincsen, munkája, ez a munkaképes lakosság 11,6 százaléka. A kép azonban koránt sem olyan kedvező, mint elsőre tűnik. A munkanélküliségi ráta szezonális munkák miatt csökkent, ráadásul most jelennek meg a munkaerőpiacon az érettségizettek, és a friss diplomások - írja a BBC News.

Szakértők épp ezért óvatosságra intenek a német munkanélküliségi ráta kapcsán. Wolfgang Clement gazdasági miniszter a számok kapcsán úgy nyilatkozott, hogy a következő hónapokban fokozottabban csökken majd a munkanélküliség.

A soron következő német szövetségi választások egyik legfontosabb témája lesz a munkanélküliség. A német választók meglehetősen dühösek Schröder kancellárra, amiért a II. világháború vége óta idén volt a legmagasabb: több mint ötmillió az állástalanok száma.