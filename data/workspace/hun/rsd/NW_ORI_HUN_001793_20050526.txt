Uniós biztos lesz az WTO elnöke

Az Európai Unió volt kereskedelmi biztosa lesz a Világkereskedelmi Szervezet (WTO) új elnöke. Pascal Lamy útja akadálytalannak tűnik az elnökségig, de jelölését jóvá kell hagynia a WTO általános tanácsának. A szervezet tagjai elsősorban az egyre élesebbé váló kereskedelmi viták megoldását várják az új elnöktől. Eközben a WTO úgy döntött, hogy csatlakozási tárgyalásokat kezd Iránnal

Akadálytalannak tűnik Pascal Lamy útja a Világkereskedelmi Szervezet elnöki tisztéig. Az Európai Unió volt kereskedelmi biztosát a szervezet genfio általános gyűlése választja meg formálisan.

Lamy elnöksége onnantól vált biztossá, hogy uruguayi ellenfele, Carlos Perez de Castillo néhány hete visszalépett a jelöltségtől. Az új elnök a thay Szupacsai Panitcspakdit váltja fel a pozícióban - írja a BBC News.

Az új vezetőtől a WTO-n belüli egyre élesebb kereskedelmi viták lecsitítását várja a tagság. A Leginkább a kínai textilvita veszélyezteti a WTO szabadkereskedelmi elveinek zavartalan működését. Az egyesült Állmaok és az Európai Unió textilexport-korlátozást követelnek kínától saját iparuk védelmében - ez azonban ellentétes a WTO szabadkereskedelmi elveivel. Lamy a kereskedelmi korlátozások további csökkentésére tett ígéretet a WTO 148 tagjának.

Ugyanakkor a szervezet csütörtökön eldöntötte, hogy tagfelvételei tárgyalásokat kezd Iránnal, miután az Egyesült Államok feladta ez ezzel kapcsolatos ellenállását. Irán szerdán megállapodást kötött az Európai Unióval valamennyi nukleáris tevékenysége felfüggesztéséről. Az Egyesült Államok éve óta akadályokat gördített Irán WTO-tagsága elé mivel az USA szerint Teherán atomfegyver kifejlesztésére törekszik és támogatja a terrorizmust. Irán e vádakat elutasítja. Irán 1996-ban nyújtotta be a WTO-nak tagfelvételi kérelmét és azt 2001-ben vizsgálták meg először.