Új kocsimosóktól remél tisztaságot a MÁV

Hiányosságokat találtak a hatóságok a MÁV személyszállító kocsijainak takarításában. A járművek tisztán tartására évente kétmilliárd forintot fordító vasút a nyár elején közbeszerzési pályázattal keres új kocsimosókat - írja a Népszabadság.

A közlekedési felügyelet szerint a MÁV járműveinek állapota számos kívánnivalót hagy maga után. A kifogások között szerepel, hogy a személykocsik kívül és belül egyaránt koszosak, szemetesek. Azt azonban a hatóságok is elismerik, hogy a régi, elavult kocsikat nehéz tisztán tartani. Ráadásul a kocsihiány miatt a szerelvények alig állnak, így nem jut idő a tisztításukra. 

A járművei tisztán tartására évente kétmilliárd forintot fordító vasút a nyár elején közbeszerzési eljárással keres új kocsimosókat. Az ígéretek szerint az új rendszerben a személykocsikat gyakrabban takarítják majd - írja a Népszabadság.