Kína nem enged az exportkorlátozási nyomásnak

Nem fogja vissza az Európába és az Egyesült Államokba irányuló textilexportját, jelentette be Kína annak kapcsán, hogy mind Brüsszel, mind Washington aggodalmát fejezte ki az export helyi cégekre gyakorolt hatása miatt. 

A kínai kereskedelmi miniszter, Bo Csia-lej nyilatkozata szerint országa mindig is engedelmeskedett a WTO szabályainak, és a "kétféle mérce" alkalmazását kérte számon az Európai Uniótól és az Egyesült Államoktól. A jelenlegi kiviteli szint csökkentésére ugyanakkor nem hajlandó a kínai vezetés, tudósít a BBC News. 