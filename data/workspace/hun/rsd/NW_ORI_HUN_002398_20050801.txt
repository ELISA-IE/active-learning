Japán válaszol az USA szankcióira

Japán az import-tarifák 15 százalékos emelését tervezi 15 amerikai terméket érintően. A szigetország az Egyesült Államok vitatott, dömping-ellenes kereskedelmi törvényére válaszol ily módon. 

A több termékkört érintő 15 százalékos vámtarifa-emelés kiváltója az az amerikai törvénymódosítás - az úgynevezett Byrd-kiegészítés - volt. A módosítás a dömping-ellenes adók szétosztását célozza a leginkább érintett iparágakban. A jelentések szerint, Washington több mint 1 milliárd dollárnyi támogatást fizetett acél-, élelmiszer- és egyéb könnyűipari vállalatainak. Japán, más nemzetekkel együtt kifogásolta a törvényt, ráadásul azt a Világkereskedelmi Szervezet (WTO) is illegálisnak nyilvánította. 

2003-ban Japán, az Európai Unió és hat másik állam jogot nyert az amerikai termékeket terhelő 150 millió dollárnyi tarifa kivetésére, miután a Világkereskedelmi Szervezet megállapította, hogy a Byrd-kiegészítés tisztességtelen előnyhöz jutatta az amerikai termékeket. A WTO határozata után az amerikaiak megígérték, hogy fokozatosan megszüntetik a kiegészítésben foglalt terhelést. ennek ellenére a Byrd kiegészítés még mindig hatályban van. 

Az EU a kiegészítésre válaszul már megemelte az amerikai papíripari, ruházati, cipőipari termékeket, és berendezéseket terhelő illetéket; az USA-nak ez mintegy 28 millió dollárba került. Kanada 14 millió dollárnyi hasonló adót vetett ki az amerikai dohánytermékekre, az osztrigára és az élősertésre.

A japán kormány szerint sokkal eredményesebb fellépésre van szükség az USA ellen, mégpedig válasz-intézkedések, valamint a kiegészítés visszavonásának előmozdításával - mondta a japán kereskedelmi miniszter, Shoichi Nakagawa.

Japán kilátásba helyezte, hogy szeptember elsejével illetékterhet rak az amerikai acéltermékekre, így a golyóscsapágyakra és a repülőgép-alkatrészekre. Amennyiben az Egyesült Államok szeptemberig hatályon kívül helyezné a törvény-kiegészítést, akkor a japánok eltekintenének a tarifák kivetésétől.

A kereskedelmi ügyek akkor kerültek fókuszba, amint a legutóbbi, a szigetországi export és gazdaság további stagnálását mutató számok nyilvánosságra kerültek. Mindemellett az Egyesült Államok akkor is buzgón védi exportőreit, ha a konszernek már a gazdaság fellendülésről szóló jeleket adnak. 