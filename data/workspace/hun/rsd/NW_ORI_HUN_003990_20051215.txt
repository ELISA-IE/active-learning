Magyarország is hatékonyan költi az EU-pénzt

Magyarország a régi uniós tagokhoz hasonló hatékonysággal tudja felhasználni az EU-s forrásokat - írja a Nemzeti Fejlesztési Hivatalra hivatkozva a Világgazdaság. Ezért nem igaz az az érvelés, hogy a gyengébb abszorpciós képesség miatt nem érintené az országot hátrányosan az előirányzatok csökkentése.

Magyarország is hatékonyan tudja felhasználni az Európai Unióból származó forrásokat. A Nemzeti fejlesztési Hivatal összehasonlítása szerint az Első Nemzeti Fejlesztési terv 675 milliárd forintos büdzséjének 82 százaléka talált gazdára. Az aláírt szerződések 440 milliárdra rúgnak, ebből 110 milliárd forintot már ki is fizettek, ez a régióban a legmagasabb arány.

A kohéziós alapból az 1,4 milliárd eurónyi támogatás felér írtak alá szerződéseket. A pénz ötöde már meg is érkezett az országba. Az ország abszorpciós képessége tehát megfelel a régi EU tagállamokénak. Ezért nem helytálló az az állítás, hogy az előirányzatok csökkentése nem érinti hátrányosan Magyarországot - írja a Világgazdaság.