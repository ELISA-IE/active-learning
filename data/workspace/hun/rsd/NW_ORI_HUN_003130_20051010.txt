Budapestre jött 2005 Béke Nobel-díjasa

Hétfőn Magyarországra látogat az idei Béke Nobel-díjas, Mohamed el-Baradei, aki az atomenergia békés felhasználásért folytatott küzdelmével érdemelte ki az elismerést. A Nemzetközi Atomenergia Ügynökség főigazgatója Sólyom László köztársasági elnök meghívására érkezett.

Magyarországra érkezett Mohamed el-Baradei, a Nemzetközi Atomernegia Ügynökség (NAÜ) főigazgatója, az idei év Béke Nobel-díjasa vasárnap. 

El-Baradei hétfő délelőtt 11 órakor Gyurcsány Ferenc miniszterelnökkel találkozik a parlementben, délután Sólyom László köztársasági elnökkel tárgyal a Sándor-palotában.

A Béke Nobel-díjat azért ítélték 2005-ben el-Baradeinek, mert munkásságával régóta küzd az atomenergia katonai célú felhasználása ellen az 1957-ben alapított NAÜ élén. El-Baradei Sólyom László köztársasági elnök meghívására érkezett hazánkba.