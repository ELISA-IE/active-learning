Szelektálták a Kulcsár-féle névsort

Kulcsár Attila ügyvédje szerint védence vallomásaiban sokkal több név szerepel, mint amennyit a sajtóban megszellőztettek - írja a Népszabadság. A védő szerint a neveket közlő lapok nyilvánvalóan kiválogatták a listát.

Sokkal több személyről esett szó Kulcsár Attila kihallgatásán, mint amennyit eddig megszellőztettek a sajtóban - írja a Népszabadság. A milliárdos sikkasztással gyanúsított álbróker lapnak nyilatkozó védője szerint a kiszivárogtatott neveket nyilvánvalóan szelektálták. 

A Népszabadság a Heti Válasz csütörtöki számában leírtak miatt kereste fel az ügyvédet. A ugyanis azt írta, hogy az eddig napvilágra került nevek mellett "három jelenlegi és egy volt szocialista országgyűlési képviselő, két politikai államtitkár, két ma is aktív, illetve egy leváltott miniszter, hat alacsonyabb rangú állami és önkormányzati vezető, valamint az egyik állami tulajdonú részvénytársaság vezérigazgatója és igazgatósági tagja került képbe". 