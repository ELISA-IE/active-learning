Ötödével növelte nyereségét az Inter-Európa Bank

Az Inter-Európa Bank (IEB) Rt. 2004-ben 2,144 milliárd forint konszolidált adózott eredményt ért el, ami csaknem 18 százalékkal több az egy évvel korábbinál - derül ki a pénzintézet nem auditált, konszolidált, a magyar számviteli elvek (HAS) szerint készült gyorsjelentésében, amely a tőzsde honlapjáén olvasható. 

A konszolidált mérlegfőösszeg 2004. december 31-én 206,4 milliárd forint volt (ez szinte megegyezik a bank 206,9 milliárd forintos mérlegfőösszegével), ami 4,2 százalékos, 8,4 milliárd forintos növekedést jelent éves összevetésben.

A nem konszolidált adatok szerint 2004-ben a bank adózott eredménye 2,061 milliárd forintot tett ki, ami 49 százalékkal múlja felül a 2003. évi eredményt.