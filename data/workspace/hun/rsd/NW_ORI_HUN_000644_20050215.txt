Szigorúak lesznek a rendőrök a csúszós utak miatt

Fokozott közúti ellenőrzést rendelt el a belügyminiszter. Az utasítás értelmében a rendőrök különösen a gyorshajtókat figyelik.

Lamperth Mónika elrendelte, hogy "az emberi élet védelme érdekében több rendőr ellenőrizze az utakon a közlekedés szabályainak betartását, különösen a gyorshajtást" - áll a BM közleményében.

"Sajnálatos, hogy a közlekedésben résztvevők közül sokan nem veszik figyelembe a téli időjárást, a megváltozott útviszonyokat. A belügyminiszter a fokozott rendőri ellenőrzéstől azt várja, hogy a közlekedők a nagyobb kontroll miatt óvatosabbá válnak" - olvasható a közleményben.

Az utasítás előzménye, hogy az utóbbi napokban többen meghaltak a csúszós utakon közlekedési balesetekben.