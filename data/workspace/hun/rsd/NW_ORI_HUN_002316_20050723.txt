Ketten őrizetben a londoni merényletkísérletek miatt

Pénteken délután és késő este két embert vettek őrizetbe a csütörtöki sikertelen robbantásokkal kapcsolatban Londonban. Egy harmadikat korábban agyonlőttek a rendőrök. 

Pénteken két személyt tartóztatott le a brit rendőrség a csütörtöki sikertelen bombatámadásokkal kapcsolatban. A rendőrök a dél-londoni Stockwellben tartottak nagyszabású razziát, ennek során fogták el a két férfit, egy harmadikat pedig a közeli Stockwell metrómegállóban lőttek agyon a rendőrök. A londoni rendőrfőnök szerint a lövöldözés közvetlen kapcsolatban áll a csütörtöki merényletkísérletekkel. 

A pénteken korábban elfogott férfit terrorakció előkészülete, illetve arra való uszítás, gyanúja miatt hallgatják ki. Elfogásakor egy nőz és egy gyereket is elvittek vele együtt a rendőrök. Ugyanakkor egy július 12-én elfogott férfit vádemelés nélkül szabadon engedtek a rendőrök. 

Csütörtökön négy férfi próbálta meg leutánozni a két héttel azelőtti londoni metrórobbantásokat, azonban a pokolgépek nem léptek működésbe. A brit rendőrség hajszát indított a tettesek előkerítésére, miközben folytatódik a két héttel ezelőtti támadások ügyében folytatódó nagyszabású nyomozás is. 

Szombaton eközben riadó miatt kiürítették a kelet-londoni Mile End metróállomást, amit 30 perccel később újra megnyitottak. Egy szemtanú szerint füstöt szivárgott egy metrókocsiból, és állítólag egy férfit kihallgattak az üggyel kapcsolatban. 