Felvették a munkát a British Airways dolgozói

Közép-európai idő szerint 21 órától korlátozott számban ismét indít és fogad a British Airways Heathrow repülőtere, miután a sztrájkoló közel 1000 BA-dolgozó felvette a munkát.

Illetékesek azt mondták, hogy a légi forgalom fokozatosan áll majd helyre, de hogy pontosan mikorra, azt nem közölték. A repülőtéren 70-100 ezer ember vár arra, hogy felkerüljön a repülőgépére. 

A BA repülőtéri alkalmazottai csütörtökön függesztették fel a munkát, hogy kifejezzék együttérzésüket azzal a 800 dolgozóval, akiket a BA repülőgépeire ételeket szállító Gate Gourmet cég bocsátott el.

A BA naponta 550 járatot indít, illetve fogad Heathrow-n, s 100 ezer utast szállít.