Szlovákiában a legegyszerűbb céget alapítani

A Világbank szerint Magyarországon egyszerű, de drága és lassú a cégalapítás. A szervezet felmérése szerint a térségben Szlovákiában a legmegfelelőbb a jogszabályi környezet a cégalapításhoz - írja a Világgazdaság.

A Világbank felmérése szerint a térségben Szlovákiában a legkönnyebb céget alapítani. Az ezzel kapcsolatos eljárások száma ugyan csak a második legalacsonyabba térségben, de cégalapítás költsége messze a legalacsonyabb a térségben. Szlovákia ezzel bekerült abba a húszas klubba, ahol a Világbank szerint a legmegfelelőbb a jogszabályi környezet az alapításhoz.

Magyarországot a Világbank megdicsérte ugyan a cégalapítás körüli egyszerű adminisztráció miatt, azonban a folyamat így is hosszú ideig tart. Ugyanakkor a szlovák költségekhez képet Magyarországon több mint négyszer többe kerül az alapítás.