Hétfőn megbocsátanak a könyvtárak

Mindenkinek elengedik a késedelmi díjat a Fővárosi Szabó Ervin Könyvtár fiókjaiban hétfőn, a "megbocsátás napja" alkalmából. Az akció csak a könyvekre és kottákra vonatkozik, a CD-kre, videókazettákra, DVD-kre nem.

A fővárosi könyvtári napok októberi rendezvénysorozata keretében október 10-én (ahol hétfőn zárva a könyvtárban, ott kedden) a "megbocsátás napja" alkalmából eltekintenek a határidő lejárta után visszahozott, de perlésre még el nem küldött könyvek, kották késedelmi díjának megfizetésétől a Szabó Ervin Könyvtár fiókjai.

A megbocsátás a nem hagyományos dokumentumok, CD, CD-ROM, videó, DVD késedelmi díjára és a régebbi, be nem fizetett tartozásokra nem vonatkozik.