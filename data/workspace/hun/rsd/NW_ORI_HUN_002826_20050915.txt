Nagy okmányhamisító bandát fülelt le az NNI

Mázsányi hamis iratot foglaltak le a Nemzeti Nyomozó Iroda munkatársai a napokban Budapesten. A lefülelt hamisító banda kiterjedt hazai és nemzetközi kapcsolatokkal rendelkezett.

Kiterjedt, hazai és nemzetközi kapcsolatokkal rendelkező okmányhamisító bandát leplezett le a napokban a Nemzeti Nyomozó Iroda Budapesten. A nyomozók a főváros több pontján egyszerre léptek akciókba. A házkutatások során mázsányi útlevelet, személyi igazolványt, lakcímkártyát, érettségi, nyelvvizsga-, és más egyéb szakképzettséget igazoló bizonyítványt foglaltak le - írja a Népszabadság. 

A lap szerint legutóbb másfél éve füleltek le hasonló okmányhamisítókat. Abban az illegális okmánynyomdában összesen 1200 különféle bizonyítványt, főleg nyelvtudást igazoló okiratot foglaltak le a XVIII. kerületben.