Pedofilbotrányba keveredett pap miséje ellen tiltakoznak

Olyan bíboros tart gyászmisét a pápa emlékére, akinek 2002-ben távoznia kellett érseksége éléről, mert megpróbálta eltitkolni az ott történt pedofil ügyeket. Az áldozatok képviselői tiltakoznak.

Egy szexuális zaklatás áldozatait támogató szervezet ez ellen tiltakozik, hogy a pedofilbotrányba keveredett és posztjáról távozott bostoni érsek, Bernard Law a Vatikán felkérésére gyászmisét celebrál II. János Pál pápa emlékére. Law-nak 2002-ben azért kellett lemondania az érsekségről, mert próbálta eltitkolni az egyházmegyéjében történt pedofil eseteket - írja a BBC News. Law egyébként tagja a pápa utódjáról döntő bíborosi gyűlésnek is.