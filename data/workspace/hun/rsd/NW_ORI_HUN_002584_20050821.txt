Egy nap szünet után folytatódik a gázai kitelepítés

Vasárnap újra megkezdték az izraeli erők a gázai zsidó telepek felszámolását. Az erőszakos kitelepítések a zsidó szombat miatt egy napig szüneteltek. Az izraeli hadsereg a 24 gázai övezeti kolóniából eddig 18-at számolt fel. A kitelepítések várhatóan keddre fejeződnek be.

Izraeli katonák vasárnap újra megkezdték a gázai zsidó telepek felszámolását, mivel a zsidó szombat miatt egy napra felfüggesztették a kitelepítéseket. Izraeli erők vasárnap két gázai övezeti zsidó telepre nyomultak be. 

Katifba a katonák égő barikádok áttörésével tudtak bejutni, több száz radikális fiatal ugyanis a telep bejáratánál faládákat és gumiabroncsokat gyújtott meg. A katonák buldózerek bevetésével törték be  a telepre. Megkezdték Atzmona kiürítését is. A kitelepítéssel dacoló kétszáz jobboldali aktivista és mintegy hatvan helybeli család ellenállása itt csupán csupán jelképes volt, erőszakos ellenállást nem tanúsítottak.

Izrael eddig tizennyolcat ürített ki a huszonegy gázai zsidó kolónia közül, a négy ciszjordániai telep közül pedig kettőt számolt fel. A tervek szerint keddre végeznek a gázai övezeti kitelepítésekkel, és ezt követően látnak hozzá a még megszüntetendő két ciszjordániai telep kiürítéséhez. Gázában közel 8500 telepes élt 1,3 millió palesztin gyűrűjében, zárt enklávékban. Izrael egyoldalúan döntött Gáza feladásáról. Az zsidó állam által 1967-ben megszállt területet kedd éjfélig kellett volna kiüríteni, azonban sokan megtagadták az evakuálási felszólítást. Szerda hajnal óta izraeli katonák ezrei pakolják teherautókra a telepeseket.