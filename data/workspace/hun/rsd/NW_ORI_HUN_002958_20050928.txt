Eladja lengyel benzinkútjait a Mol

A gazdaságtalan üzemméret miatt eladja lengyel töltőállomásait a Mol-csoport. Nagykereskedőként viszont továbbra is szállítanak üzemanyagot.

A Mol-csoport lengyel leányvállalata a Slovnaft Polska S.A., elozetes adásvételi szerzodést írt alá a Lotos Paliwa társasággal, a Lotos csoport tagjával a lengyelországi töltoállomás hálózat értékesítésére - tette közzé a társaság a BÉT honlapján szerdán.

A tranzakció 12 töltőállomást, és 2 fejlesztés alatt álló telephely értékesítését jelenti, valamint lehetőséget ad 10 franchise rendszerben üzemeltetett töltőállomás átadására Dél- és Közép Lengyelországban, melyek piaci részesedése közel 0,5 százalék. 

A tranzakció zárása a szükséges versenyhatósági jóváhagyás megszerzése után, 2006 elso negyedévben várható.A tranzakció eredményeképpen a MOL - a gazdaságos üzemméret elérésének hiányában megszünteti lengyelországi kiskereskedelmi tevékenységét, ugyanakkor továbbra is aktív marad a lengyel üzemanyag nagykereskedelmi piacon, ahol piaci részesedése 2004-ben meghaladta a 4,0 százalékot.