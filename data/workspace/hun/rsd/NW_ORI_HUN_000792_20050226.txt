Halálos baleset a XIX. kerületben

Szombat délben halálos közúti közlekedési baleset történt a Budapest XIX. kerületében, a Nagykőrösi úton.

A jelenleg rendelkezésre álló adatok szerint eddig tisztázatlan körülmények között egy kisteherautó elgázolt egy 50 év körüli férfit, aki a helyszínen életét vesztette.

A baleset körülményeinek tisztázását a Budapesti Rendőr-főkapitányság Közlekedésrendészeti Főosztálya szakértők bevonásával megkezdte - áll az ORFK honlapján.