Több mint felével nőtt a Philips profitja

A Philips elektronikai cikk gyártó hatvan százalékkal növelte profitját a második negyedévben, az egy évvel korábbi adatokhoz képest. A társaság egyik üzletrészének eladásával érte el a profitnövekedést. A Philips egyébként aggasztó tendenciákról: lassulásról, és az eladások csökkenéséről számolt be jelentésében.

Hatvan százalékkal növelte negyedéves profitját a Philips az előző évhez képest. A holland elektronikai cikk gyártó 983 millió euró profitra tett szert adózás után. A profitnövekedés elsősorban annak köszönhető, hogy a cég 753 millió euróért eladta részesedését a Navteq nevű, elektronikus térképkészítő vállalatban - írja a BBC News.

A társaság jelentés szerint a világon mindenütt jelentős lassulás tapasztalható a keresletben. "Főleg Európában a fogyasztói környezet gyenge, ez hatással van növekedésünkre, és rövid távú terveinkre." - jelentette ki Gerard Kleisterlee, a társaság vezérigazgatója.

A társaság az eladások hat százalékos csökkenéséről számolt be Európában. Világszerte a Philips eladásai három százalékkal gyengültek.