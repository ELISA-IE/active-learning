Eddig kudarc a hatósági adómegállapítás

Eddig mindössze 7600 adózó kérte az adóhivatalt, hogy állapítsa meg adóját; a kormány arra számított, hogy akár egymillió ember is élhet a hatósági adó-megállapítás lehetőségével - írja csütörtöki számában a Világgazdaság. 

A lap szerint a kudarcot a bonyolult szabályozás, az adózók tájékozatlansága és bizalmatlansága okozhatta. Az adózók idén először kérhették, hogy önbevallás és munkaadói adatszolgáltatás helyett az adóhatóság állapítsa meg adójukat.