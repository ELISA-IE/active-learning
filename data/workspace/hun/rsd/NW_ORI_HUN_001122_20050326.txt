Közlekedés - szombat

 

Ettől a hétvégétől - szeptember 25-ig - ismét lezárják hétvégenként a Kós Károly sétányt, az ünnep miatt most szombat reggel 7 órától hétfő este 20 óráig tart a forgalomkorlátozás. Az M3-as autópályát a Hungária körút felől érhetik el.

A hétvégén mossák a Margit hidat, ma a Pestre, holnap a Budára vezető oldalon dolgoznak 9-14 óráig. A külső sávot szakaszosan zárják le.

Este a feltámadási körmenetek miatt lezárják Budán a Batthyány teret 20.30-21 óráig, ez idő alatt a BKV autóbuszok sem hajtanak be a végállomás területére.

A Budai alsó rakparton már lehet közlekedni a Margit híd és a Mozaik utca közötti szakaszon is, így mindkét alsó rakpart végig járható. Megyer és Pünkösdfürdő között újra jár az átkelőhajó.

Zárva van a Baross téren a Keleti pályaudvar főhomlokzata előtti útpálya a metróépítés miatt, így a tér nem járható körbe. A kifelé haladó autóbuszokat a befelé vezető útpályájára terelik át és módosult a végállomási rend is.