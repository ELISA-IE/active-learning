Erősödött a BUX

1,64 százalékkal erősödött a Budapesti Értéktőzsde részvényindexe péntekhez képest. A BUX 20 614,57 ponton zárta a napot.

A Budapesti Értéktőzsde részvényindexe, a BUX 332,94 pontos emelkedéssel, 20 614,57 ponton zárt hétfőn, ez az előző kereskedési nap záró értékéhez képest 1,64 százalékos erősödés. A részvénypiac forgalma 8,64 milliárd forint volt, a vezető részvények kivétel nélkül erősödtek.

A Mol 2,3 százalékkal 19 340 forintig, az Egis 2 százalékkal 17 945 forintig emelkedett. Az OTP 1,7 százalékkal 7780, a Magyar Telekom papírjai 1,5 százalékkal 960 forintig erősödtek. A Richter 0,4 százalékkal magasabban, 30 700 forinton zárt.