Nem halad előre az amerikai rakétavédelem

December óta már másodízben bizonyult sikertelennek az Egyesült Államok rakétavédelmi rendszerének tesztje. Eddig csak minden második próbálkozás bizonyult sikeresnek. 

Az Egyesült Államok huzamosabb ideje rakétavédelmi rendszert próbál kiépíteni, amellyel az országra irányuló esetleges interkontinentális rakétákat kívánja megsemmisíteni. Az eddigi tesztek nem igazolták a hozzájuk fűzött reményeket. A mostani alkalmával nem sikerült elindítani az elfogó rakétát. Az Amerikai Rakétavédelmi Ügynökség szerint hiba az indítóegységben volt. A teszt arra volt hivatott, hogy egy védelmi rakéta megsemmisítsen egy robbanófej nélküli "betolakodó" interkontinentális társát. 

A mostani kudarccal az eddigi tíz kísérletből csak öt volt sikeres.