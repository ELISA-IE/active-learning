Gázolni próbált, rálőttek a rendőrök

Csak lassított, majd megpróbálta elgázolni az igazoltató rendőröket egy lopott kocsi sofőrje. A járőrök rálőttek.

A Dunakeszi Rendőrkapitányság csütörtökön körözési akciót tartott a régi Fóti úton. Az akcióban rendszámfelismerő rendszer is alkalmaztak, amely egy Mazda RX 7-es típusú személygépkocsinál jelezte, hogy az autó lopott. Az akcióban résztvevő rendőrök az autót leintették, amely lassítás után megkísérelte elgázolni az intézkedő járőröket, akik két-két célzott lövést adtak le a kocsira. A lopott autó Budapest irányába menekült el - olvasható az Országos Rendőr-főkapitányság internetes oldalán.