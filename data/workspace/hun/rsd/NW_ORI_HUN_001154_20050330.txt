Információk a 2005-ös felajánlásokról

A Nonprofit Információs és Oktató Központ (NIOK) Alapítvány ebben az évben is működteti a hétköznap 9-től 17-óráig hívható 06 80 200 074-es zöld számát valamint a wap.nonprofit.hu-t és a www.nonprofit.hu weboldalt, melyen több, mint 6000 szervezetről tudnak adószámokkal, elérhetőségekkel, technikai számokkal kapcsolatosan információkat nyújtani.

Az 1 százalékos nyilatkozatok leadási határideje ebben az évben egyéni vállalkozók, illetve az adóhatósági adómegállapítást választók számára február 15., a munkáltatói elszámolást választóknak április 25., az önadózók esetében pedig május 20.

2005-ben az adózók - az egyházakon kívül - négy kiemelt költségvetési előirányzat közül is választhatnak: támogathatják a Szülőföld Alapot (1311), mely a határon túli magyarok megsegítését célozza, a társadalmi bűnmegelőzést (1294), a parlagfűmentesítést (1153), illetve az egészségjavítást célzó sporttevékenységet (1304). Az 1 százalékos felajánlások és financiális következményei 1997, vagyis az első erre lehetőséget adó év óta minden tekintetben nagyságrendekkel megnőttek. Nyolc év alatt az érvényes nyilatkozatok száma több mint 300 000-rel lett több (1 058 362-ről 1 361 756-re nőtt), amely majdnem négyszer több pénzt jelent a civil szektornak (1,85 milliárd után 6,9 milliárd forintot).

Ennek következtében a felajánlott összegek egy civil szervezetre eső aránya a kétszeresére emelkedett (115 995-ről 302 006 forintra). Ugyanilyen tendenciát mutat az egyházak támogatottsága is: 1999 és 2004 között háromszor annyi financiális segítséghez jutottak (1,4 milliárd után 4,58 milliárd forinthoz). 

A tavalyi legkeresettebb és a legtöbb adományt begyűjtő szervezetek:

Gyermekrák Alapítvány365 828 188 Heim Pál Gyermekkórház Fejlesztéséért Alapítvány116 799 707 Gyermekétkeztetési Alapítvány105 644 418 Rex Kutyaotthon Alapítvány90 219 378 Peter Cerny Alapítvány a Beteg Koraszülöttek Gyógyításáért 63 362 170 A Rák Ellen, az Emberért, a Holnapért Társadalmi Alapítvány52 522 663 Tumor Leukémiás Gyermekekért Alapítvány 51 628 910 Nemzetközi Pető András Közalapítvány50 934 957 Magyar Vöröskereszt 50 131 516 Fehérkereszt Állatvédő Liga Állatotthon Alapítvány 49 358 023 Magyar Rákellenes Liga 45 798 315 S.O.S. Gyermekfalu Magyarországi Egyesülete45 162 147 Együtt a Daganatos Gyermekekért Alapítvány44 669 042 Bethesda Kórház Alapítvány 40 372 227 Magyar Máltai Szeretetszolgálat Egyesület 40 200 069 Gyermekkor Gyermekgyógyítás Korszerűsítéséért 28 687 449 Fővárosi Állat- és Növénykert24 363 129 Piros Orr Bohócdoktorok Alapítvány 21 494 640 Hit és Erkölcs Kulturális 20 315 161 Herman Ottó Magyar Országos Állat- és Természetvédő Egyesület 19 226 728 