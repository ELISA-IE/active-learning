Újra hitelt vesz fel a MÁV

Újabb, legfeljebb 30 milliárdos hitelt vesz fel a Magyar Államvasutak - értesült a Napi Gazdaság. A MÁV legutóbb tavaly ősszel vett fel több mint ötvenmilliárd forint kölcsönt.

Újabb hitelt vesz fel a MÁV. A vasúttársaság állami kezességgel vesz fel 30 milliárd forint hitelt. A forrást az üzletvitellel kapcsolatos fizetési kötelezettségek teljesítésére fordítják.

Az Államvasutak legutóbb tavaly októberben vett fel hitelt. Akkor állami garancia mellett vett fel hat banktól 52,87 milliárdot. A MÁV hitelállománya 137 milliárd forint volt az év végén, amely jelentős mértékben nő az újabb forrásbevonástól.