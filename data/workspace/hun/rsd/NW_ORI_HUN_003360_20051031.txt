Kétmilliárd a tét a lottón

Minden idők negyedik legnagyobb lottónyereménye a tét a szombati ötös lottó sorsoláson. A több mint 2 milliárd forintos nyeremény 19 hete halmozódik.  A legnagyobb magyar lottónyereményt, közel 5 milliárd forintot, tavaly júliusban vitte el egy szerencsés nyertes.

Nem volt telitalálat szombaton az ötös lottó sorsolásán, így tovább halmozódik a nyeremény. Az ötös találat múlt héten 1 milliárd 900 millió forintot ért volna, ezen a héten azonban a megnyerhető összeg már 2 milliárd 40 forintra emelkedik. 

A nyeremény 19. hete halmozódik. Ha valakinek sikerül jól tippelnie, ez lesz a negyedik legnagyobb nyeremény a magyar lottózás történetében.

A múlt héten közel 7 millió lottószelvényt töltöttek ki, ami a Szerencsejáték Rt-nek több mint 1,2 milliárdos bevételt hozott. Ez 300 ezerrel több, mint két héttel ezelőtt, a nyeremény tehát egyre többen lottózót vonz.

Az eddigi legnagyobb lottónyereményt tavaly július elején vitte el a szerencsés nyertes. Az 5 milliárd 92 millió 890 ezer 758 forintos főnyeremény közel öt hónapig halmozódott. Az összeg azonban messze elmaradt a világrekordernek számító amerikai nyereménytől, amely mintegy 66 milliárd forintot jelentett a szerencsés győztesnek.

Magyarországon a szabályok szerint 52 hétig gyűlhet a megnyerhető összeg. Ha addig nem bukkan fel öttalálatos, a Szerencsejáték Rt. a nyereményt 80-10-10 százalék arányban osztja szét a négyes, a hármas, és két találatosok között.