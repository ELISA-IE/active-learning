Magyarországra terjeszkedhet a Macquarie

A Macquarie Communications Infrastrtuctire Group (MCG) is érdeklődik az Antenna Hungária Rt. többségi tulajdona iránt. Az ausztrál cég egyelőre nincs jelen a régióban, Nagy-Britanniában vannak érdekeltségei.

A Macquarie-csoport kommunikációs részlege is érdeklődik az Antenna Hungária többségi tulajdon iránt - értesült a Világgazdaság. Az ausztrál cégcsoport a világ legnagyobb stratégiai infrastruktúraüzemeltetője. Az Antenna Hungáriából 75 százalék, plusz egy részvényt vásárolnának a lap szerint.

Az MCG egyelőre nincsen jelen a térségben. Legközelebb Nagy-Britanniában rendelkeznek érdekeltséggel. Az ausztrál cég üzemelteti a az Egyesült Királyság legnagyobb műsorszóró infrastruktúráját, az Ntl:broadcastot.

A csoport világszerte mintegy 15 milliárd eurónyi stratégiai infrastrukturális eszközt - távközlési hálózatokat, közutakat, vasutakat, repülőtereket - üzemeltet.