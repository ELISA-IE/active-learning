Kétharmadával nőhetnek a viharkárok

Világszerte 66 százalékkal nőhetnek a viharok okozta károk, amennyiben a kormányok nem tesznek azonnali lépéseket a globális felmelegedés csökkentésére.

A Brit Biztosítók Szövetsége (ABI) szerint a viharkárok helyreállítási költségei 27 milliárd dollárra nőhetnek 2080-ra, ha a kormányok nem teszik meg a szükséges lépéseket. 

A költések csökkentéséhez a szénmonoxid-kibocsátás mérséklése, a partvonalak védelmének fejlesztése és az időjárásnak jobban ellenálló épületek építése is szükséges - írja a BBC News.

Ha a kormányok tesznek radikális lépéseket a globális felmelegedés csökkentésére, a biztosítási károk egy súlyos amerikai hurrikán-szezonban meghaladhatják a 147 millió dollárt. Ez háromnegyeddel több, mint a jelenlegi kárköltségek.

A japán tájfunok költségei szintén háromnegyeddel nőhetnek, és az ABI számításai szerint elérhetik az évi 34,2 milliárd dollárt. Az európai áradások miatti kiadások évi 147,6 milliárd dollárra emelkedhetnek.

Ha a kormányok sikeresen csökkentik a szénmonoxid kibocsátását, akkor a biztosítók hurrikánok, tájfunok és szélviharok okozta károk miatti költségei több, mint 59 milliárd dollárral csökkenhetnének.

Az Egyesült Királyságban a sikeres árvízvédelemmel a kormány az árvízkárok költségeinek 80 százalékát meg tudnák spórolni. Jobb épületkonstrukciók pedig jelentősen csökkenthetnék a szélviharkárokat - írja a BBC News.

Az ABI Klímaváltozáshoz Kapcsolódó Anyagi Kockázatok című jelentését a Nemzetközi Klímaváltozási Panel (IPCC) nemzetközi tudományos kutatásaira alapozta.