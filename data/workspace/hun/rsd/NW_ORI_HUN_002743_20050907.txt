Nőtt az ipari termelés

Júliusban az ipari termelés 5,8%-kal, - munkanaptényezővel korrigálva - pedig 8,4%-kal nőtt az előző év azonos időszakához viszonyítva - közölte előzetes adatait szerdán a KSH.

Júniushoz képest a szezonálisan és munkanap-tényezővel is kiigazított ipari termelési index júliusban 1,2%-kal emelkedett, míg az előző év azonos időszakához viszonyítva 5,8%-kal, - munkanaptényezővel korrigálva - pedig 8,4%-kal nőtt.

A termelés volumene az év első hét hónapjában 5,9%-kal magasabb volt, mint 2004. azonos időszakában. A részletes adatok közzététele szeptember 15-én várható.