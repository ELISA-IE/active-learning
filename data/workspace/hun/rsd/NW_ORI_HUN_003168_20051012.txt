GM mentes város maradna Hódmezővásárhely

Genetikailag módosított (GM) termékektől mentes város szeretne lenni Hódmezővásárhely. A város törekvése azonban ellentétes lehet az Európai Unió irányelveivel, mert diszkriminálja a GM-et használó termelőket.

Genetikailag módosított mezőgazdasági termékektől mentes település szeretne lenni Hódmezővásárhely. A város közgyűlése még júliusban nyilvánította GM mentes területté a várost - írja a Világgazdaság.

A város döntése miatt azonban szembe kerülhet az Európai Unióval. Az EU bírósága elutasította egy ausztria régi azon döntését, amelyben területükön teljes GM-mentességet hirdettek. Az álláspont elfogadása az indoklás szerint egyes termelők diszkriminációjával járna.

Magyarországon most készül a jogi szabályozás, az úgynevezett "koegzisztencia"-törvény. A Földművelésügyi és Vidékfejlesztési Minisztériumtól álláspontja szerint szigorú feltételek mellett együtt létezhet a bio- a hagyományos és a GM termelés - tudta meg a Világgazdaság.