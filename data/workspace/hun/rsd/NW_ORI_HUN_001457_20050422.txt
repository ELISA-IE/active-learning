Sörbe fektet Buffett

Az amerikai Budweiser sört főző céget venné meg a világ második leggazdagabb embere. A sörgyártó csak annyit árult el az üzletről, hogy Warren Buffett Berkshire-Hathaway cége "jelentős részesedést" vásárolt a sörgyártóból.

Warren Bufett, a világ második leggazdagabb embere részesedést vásárolt az Anheuser-Bush sörgyártóból. A cég főzi az amerikai Budweiser sört. Az Anscher- Bush nem árulta el, hogy milyen részesedést vásárolt a vállalatból Buffett cége, a Berkshire-Hathaway. A sörfőzőnél csak annyit közöltek, hogy Buffett "jelentős részesedést" szerzett a c égből - írja a Guardian.

Az Értékpapír és Pénzforgalmi bizottságnál tíz napon belül kell bejelenteni, ha egy cég öt százalék fölötti részesedést egy másik cégben. Egyelőre sem az Anheuser-Bush, sem a Berkeshire Hathaway nem jelezte, hogy ilyen mértékű tranzakció történt volna.

Az utóbbi időben a korábban igen jól szereplő Budweiser az utóbbi időben piacot veszített. Az egészségükre ügyelő fogyasztók ugyanis átnyergeltek a borra és az égetett szeszre. A cég részvényei 11,5 százalékot veszítettek árukból az elmúlt év során - írja a CNN.

Warren Buffett megjelenése azonban igen jól jött az Anheuser-Bushnak. A milliárdos részvényvásárlásának hírére több kisebb befektető is megjelent a sörgyárnál. A cég részvényeinek ára zárásig 6,5 százalékkal emelkedett az értéktőzsdén.