Robbanás egy amerikai hadihajónál Jordániában

Robbanás történt pénteken egy amerikai hadihajónál az Akabai-öbölben, Jordániában. Egyelőre nem lehet tudni, hogy mi okozta a detonációt.

A kikötői illetékesek a CNN-nek elmondták, hogy a robbanás az amerikaiak által használt raktáraknál történt, nem messze az amerikai hadihajóktól. A jordániai kikötőben napok óta horgonyzik ugyanis két amerikai naszád.

Egyelőre nem lehet tudni, merénylet vagy baleset történt-e. A biztonsági erők vizsgálják a detonáció eredetét - közölte a jordániai belügyminiszter, Aouni Yarfas, aki egy erős robbanásról számolt be. 

Az Akaba városától nem messze fekvő izraeli Eilaton is egy robbanásról számoltak be - írta a CNN.