Túlszárnyalta Kína az USA-t IT-ben

Túlszárnyalta az amerikai információs technológiai exportban Kína. Kína lett 2004-ben a legnagyobb IT, és kommunikációs cikk gyártó - állítja az OECD. Kína 180 milliárd dollár értékben szállított 2004-ben külföldre mobiltelefonokat, digitális kamerákat, és laptopokat.

Kína lett a viéág legnagyobb IT és kommunikációs cikk exportőre 2004-ben. A kelet ázsiai ország az Egyesült államokat is megelőzte az információs technológiai export-versenyben. Az USA 149 milliárd dolláros exportjával a második helyre szorult Kína 180 milliárd dollárjához képest. 2003-ban még fordított volt az arány: az USA 137, Kína 123 milliárd dollár értékben exportált IT-cikkeket.

Kína korábban csak összeszerelőként vett részt az IT-üzletben, a chipeket az EU-ból, és Amerikából szállították a kínai üzemekbe. Mostanra azonban ázsiai országok szálltak be a kínai IT-gyártásba: az alkatrészek Japánból, Dél-Koreából, Tajvanból és Malajziából érkeznek. Ugyanakkor Kína is egyre több elektromos alkatrészt gyárt, ezek egy részre exportra kerül.