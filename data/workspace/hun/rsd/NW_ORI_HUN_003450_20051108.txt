Orgazdasággal gyanúsítanak egy rendőrt

Felfüggesztettek állásából egy békéscsabai rendőrt, aki a gyanú szerint csempészett cigarettát árult.

Jövedéki orgazdaság vétsége miatt indított eljárást egy rendőr ellen a Vám- és Pénzügyőrség Dél-Alföldi Regionális Nyomozó Hivatal Békés Megyei Kirendeltsége. 

A vám- és pénzügyőrök keddi ellenőrzésén három személy akadt fenn, akik csempészett cigarettát árultak. Utóbb derült csak ki, hogy egyikük a Békéscsabai Rendőrkapitányság hivatásos állományú tiszthelyettese - áll a rendőségi közleményben.

A kapitányság vezetője megszüntetette a rendőr szolgálati viszonyát. Ügyében az eljárást a Békés Megyei Főügyészség Ügyészségi Nyomozó Hivatala folytatja. 