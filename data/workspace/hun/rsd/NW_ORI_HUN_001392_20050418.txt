Nem büntetik az inkubátorba tett csecsemő anyját

Elfogadta a parlament azt a javaslatot, mely szerint nem lehetne büntetni azokat a nőket, akik újszülött gyermekükről lemondva a kórházak bejáratánál elhelyezett inkubátorok rakják a csecsemőjüket. 

Nem lesznek büntethetők azok a nők, akik a kórházak bejáratánál kitett inkubátorban helyezik el csecsemőjüket. A törvény szerint, ha az anya hat héten belül nem jelentkezik az inkubátorba tett újszülöttért, akkor automatikusan úgy veszik, hogy lemondott róla, és a gyerek a lehető legrövidebb időn belül örökbe adható. A csecsemőt már ez alatt a hat hét alatt is befogadhatják az örökbefogadók, de a hivatalos papírmunka csak a hat hét elteltével indulhat meg. Így lehetőség van arra, hogy az inkubátorba tett csecsemőket ne kelljen átmenetileg valamely intézményben elhelyezni, hanem a kórházból egyből az örökbe fogadó szülőkhöz kerülhet.