Lemondott a lengyel gazdaság miniszter

Benyújtotta lemondását Jerzy Hausner lengyel gazdasági miniszter, aki több, szigorú megszorítással járó gazdasági reformot kezdeményezett. Amennyiben Marek Belka miniszterelnök elfogadja a lemondást, a májusig kormányzó kabinet egyik kulcsminiszterét veszíti el. 

Jerzy Hausner a következő két évben az állam adminisztratív kiadásait 20,5 milliárd zlotyval (mintegy 6,62 milliárd dollárral), a szociális kiadásokat pedig 34,1 milliárd zlotyval kívánta csökkenteni a Bloomberg hírügynökség összefoglalója szerint. A politikus terveit a kormány sem támogatta egyértelműen, és Hausner egy hónapja már kilépett a kormányzó pártból, a Demokratikus Baloldali Szövetségből is. 

Korábban Marek Belka miniszterelnök közölte: májusig vezeti kisebbségi kormányát, és kérte a lengyel parlament képviselőit, hogy oszlassák fel a törvényhozást.