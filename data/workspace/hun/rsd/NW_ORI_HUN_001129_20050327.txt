Képtelen volt szólni a megtört pápa

A húsvéti szentmisét 26 éves pápasága alatt most először nem II. János Pál pontifikálta betegsége miatt. A pápa gyengének és elesettnek tűnt ahogy megjelent vatikáni dolgozószobája ablakában, hogy áldást osszon.

A pápa 10 percre jelet meg vatikáni ablakában, hogy áldást osszon a megjelent tömegre a keresztények legfőbb ünnepén. A 84 éves egyházfő végtelen gyengének és elesettnek tűnt ahogy megpróbált pár szót mondani. Nehézkesen lélegzett, időnként a fejéhez kapott a hirtelen fájdalomtól. Bár küzdött, hogy kimondja, hogy "az Atya nevében", de végül feladta.

A pápa üzenetét Angelo Sodano bíboros, a Vatikán Államtitkárságának vezetője olvasta fel a vatikáni Szent Péter téren megjelent több ezer fős tömeg előtt. Sodano békét kért a Közel-Keletre, Afrikára és "az ártatlan áldozatok vérében úszó világra". Sodano arra kérte a hívőket, hogy legyenek szolidaritásak a szegényekkel és éhezőkkel, imádkozott az AIDS és a cunami áldozataiért. A megjelentek közül rengetegen végigzokogták a misét.

II. János Pál nem vett részt a Krisztus feltámadását idéző húsvéti virrasztáson sem a római Szent Péter bazilikában szombat este. A beteg pápa lakosztályán, televízión követte az eseményt. A 84 éves katolikus egyházfő nevében Joseph Ratzinger bíboros, a hittani kongregáció vezetője, a bíborosi testület doyenje mutatott be misét. A mise során meggyújtották a húsvéti gyertyát, ami Jézus feltámadását szimbolizálja, és megkereszteltek öt felnőttet: két japánt, egy olaszt, egy kongóit és egy peruit.

A pápa "a remény üzenetét" és testvéri üdvözletét küldte a vigíliára a bazilikában összegyűlt híveknek, külön is köszöntve a keresztséget újonnan felvevőket. A pápai üzenetet Ratzinger bíboros olvasta fel a szertartás kezdetén.

Az egyházfőn gégemetszést hajtottak végre a közelmúltban. 