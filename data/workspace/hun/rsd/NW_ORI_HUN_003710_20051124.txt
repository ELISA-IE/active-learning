Nem kell tartani a biztosítóegyesületektől

Évek óta egyre bonyolultabb eligazodni a kötelező biztosítási piacon. A tarifák és kedvezmények szinte átláthatatlan dzsungele okozott eddig fejtörést az autósoknak, de ma már más szempontok is bonyolítják váltás vagy maradás között tépelődő autóst. Utánajártunk, hogy valóban kockázatos e biztosítóegyesülettel szerződést kötni.

A díjszabások, kedvezmények rendszerében eligazodni ma már viszonylag egyszerű az interneten elérhető biztosítási kalkulátorokkal. Az online alkuszi szolgáltatás elterjedésével - ma már több mint 10 cég kínál ilyen szolgáltatásokat - felvetődik a kérdés, hogy hihetünk-e a kalkulátoroknak, és milyen garanciát kaphatnak az internetezők.

A Netrisk szolgáltatására - mely már évek óta az [origo] szolgáltatásának is része - számos garanciát tudunk nyújtani - mondta Haraszti Zsolt, a Netrisk Első Online Biztosítási Alkusz Kft. ügyvezető igazgatója. Egyrészt a törvényi kötelezettségeknek megfelelően rendelkeznek szakmai felelősségbiztosítással, mely káreseményenként 250 millió forintig nyújt fedezetet, abban az esetben, ha a szolgáltatással az ügyfeleknek kárt okoznának (az elmúlt 11 év offline és 5 év online működés során erre egyébként még nem volt példa).

A díjkalkulátor által megadott díjakra a Netrisk árgaranciát ad, amiben vállalja, hogy a megadott díjak mindenben megegyeznek a biztosítók által meghirdetett díjakkal, és a biztosító pontosan akkora összeget fog kérni ügyfelektől, mint amit kiszámoltak. Amennyiben az ügyfél rovására tévednének, akkor kifizetik a különbözetet.

Előfordulhatnak különbségek, amikor a különböző kalkulátorokkal számolunk. Haraszti Zsolt elmondása szerint ennek az lehet az oka, hogy különbségek lehetnek az online alkuszok árai között, hiszen az idén több biztosító hirdette meg úgy díjszabását, hogy az abban feltüntetett online kedvezményt csak bizonyos alkuszokon keresztül megkötött szerződésekre adják (például az Union 6 százalékot ad netes kötés esetén, ami csak a Netrisk.hu kft. illetve a Biztosítás.hu kft. által üzemeletett portálokra vonatkozik).

A netes kötésért járó kedvezményért cserébe, az online alkuszok többletszolgáltatást nyújtanak a biztosítónak, mint például az elektronikus adattovábbítás, ami jelentős ügyviteli költségcsökkentést eredményez a biztosítónál - mondta Haraszti, hozzátéve, hogy vannak alkuszok, akik nem számolnak minden biztosítóval, sőt olyan is van, aki plusz alkuszi díjazást kér bizonyos biztosítók választása esetén.

A biztosítóegyesületekkel kötött szerződés alapján tagdíjfizetési, vagy akár pótdíjfizetési kötelezettség is keletkezhet - hívta fel a figyelmet múlt héten a Pénzügyi Szervezetek Állami Felügyelete a kötelező gépjármű-felelősségbiztosítással kapcsolatban. A tisztánlátás kedvéért utánajártunk az egyesület és a részvénytársaság közötti különbségeknek:

A két működési forma közötti alapvető különbségek:

RészvénytársaságEgyesület- tulajdonosai a részvényesek- tulajdonosai a tagok- profitorientált- non-profit- bárki lehet biztosított- csak tag lehet biztosított- ha nyereséges, a tulajdonosok kiveszik a pénzt- a nyereséget a tagok között szétosztják, vagy kedvezőbb díjakban realizálják- ha veszteséges, az egész összeget a tulajdonosok állják- a veszteséget a tagoknak kell befizetniTovábbi különbséget jelent az, hogy miután az egyesület non-profit szervezetként működik, nem kell társasági adód fizetnie, ami önmagában 18 százalékos megtakarítást jelent. Ez azután megjelenik a díjakban is.

Az egyesületeknél a veszteséget a tagoknak kell befizetni. A biztosítási törvény ebben az alábbiak szerint rendelkezik:

"A biztosítóegyesület legfelső szerve - ha ezt az alapszabály lehetővé teszi - jogosult pótlólagos befizetési kötelezettség előírására, illetve a szolgáltatások csökkentésének elrendelésére, ha más források nem elégségesek az egyesület tárgyévi kötelezettségeinek teljesítésére. A pótlólagos befizetési kötelezettség alapján a biztosítóegyesület tagja által teljesítendő befizetés nem haladhatja meg a biztosítóegyesület tagja által a pótlólagos befizetési kötelezettség teljesítése nélkül a biztosítóegyesület részére bármilyen jogcímen évente teljesített befizetések 100 százalékát. A tagdíjakat és pótlólagos befizetéseket, valamint az egyesületnek a tagsági hozzájárulás alapján nyújtott biztosítói szolgáltatásait az alapszabályban kell megállapítani, azonos feltételek esetén azonos alapelvek szerint".

A TIR Biztosító Egyesület alapszabálya egyébként kizárja a rendkívüli pótbefizetés szedésének lehetőségét, sőt, magánszemélyek esetén, még "rendes" tagdíj sincs. A MÁV januárban módosítja majd alapszabályát, így náluk is kizárják a pótlólagos befizetés lehetőségét.

Tagdíjak (ezt csak a egyszer kell megfizetni, tehát ha több szerződéssel rendelkezik valaki, akkor ez nem halmozódik):

MÁV Általános Biztosító Egyesület2000 forint/év (magán- és jogi személy esetén egyaránt)Közlekedési Biztosító Egyesület1200 forint/év (magán- és jogi személy esetén egyaránt)TIR Biztosító Egyesületmagánszemély esetén nincs, jogi személy esetén 3000 forint/év