Több mint 50 000 beigli fogyott egy hét alatt

Az elmúlt egy hétben több mint 50 000 db beigli fogyott a Tesco áruházakban. Elindult a kereskedelmi lánc karácsonyi élő ponty vására is, az éves ponty-forgalomnak átlagosan mintegy 60 százalékát a karácsonyi időszakban bonyolítják.

Fogynak az ünnepi slágertermékek a Tescokban, de jelentős forgalom-növekedéssel számol a karácsonyi időszakban az áruházlánc az egyéb élelmiszerek körében is. 

Még mindig a ponty a legkeresettebb halfajta, de egyre nő más, Magyarországon némileg egzotikusnak számító halféle kereslete is, így mind többen választanak az ünnepi asztalra lazacot, pisztrángot.

Az elmúlt egy héten több mint 50 000 db diós és mákos ízesítésű beiglit adtak el. Emellett várhatóan több száz tonna élő ponty és több mint 100 tonna pulykamell filé kerül eladásra az áruházláncban.