Camilla névre kereszteltek egy brit hullámvasutat

Camilla Parker Bowles, Károly herceg jövendőbelije tiszteletére a menyasszony nevére keresztelnek át egy brit hullámvasutat.

Az Alton Towers-i vidámpark vezetése úgy kíván tisztelegni Károly herceg jövendőbelije előtt, hogy róla nevezi el a hullámvasutat, amely ezentúl teljes nevén: "Camilla, a sebesség királynője" névre fog hallgatni. A hullámvasút eddig a Rita nevet viselte. Tracy Burton, a park szóvivője szerint a "keresztanya" biztosan örömmel fogadja a megtiszteltetést - írja az AFP. 