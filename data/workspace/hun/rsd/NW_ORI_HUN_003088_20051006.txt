Közel hét százalékkal bővült az ipar

Idén augusztusban az ipari termelés éves összehasonlításban a kiigazítatlan adatok szerint 12,1, míg munkanaphatástól megtisztítva 6,9 százalékkal nőtt - közölte honlapján az előzetes adatokat a KSH.

A termelés mennyisége az év első nyolc hónapjában 6,7 százalékkal volt több, mint az előző évben. Júliushoz képest a szezonálisan és munkanap-tényezővel is kiigazított ipari termelési index 1,5 százalékkal csökkent.

Tavaly augusztusban az ipari termelés munkanaphatástól megtisztítva 3,6 százalékkal nőtt a megelőző évihez képest, az előző hónaphoz viszonyítva pedig - szezonálisan és munkanap-tényezővel kiigazítva - 1,7 százalékkal csökkent.