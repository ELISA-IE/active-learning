Egész családját megölte egy holland férfi

Lelőtte feleségét és három kisgyermekét egy amszterdami férfi, majd öngyilkos lett. A családi tragédia oka egyelőre ismeretlen.

Kiirtotta öttagú családját egy holland férfi szombaton az Amszterdam melletti Hilversumban. A 46 éves férfi a holland televízió jelentése szerint lőfegyverrel végzett feleségével és három pici gyermekével, majd saját magát is agyonlőtte. A mészárlás indítéka egyelőre nem derült ki. A közelben lakók azt mondták a holland médiának, hogy a munkásnegyedben élő családot "nem problémásként" ismerték.

Hilversum utoljára 2002 májusában szerepelt nagy terjedelemben a nemzetközi hírekben, amikor meggyilkolták ott a csak néhány napra lévő választások egyik favoritját, a populista nézeteiről - köztük bevándorló-ellenességéről - ismert Pim Fortuynt. Az Amszterdam csatolt városának számító helység ad otthont a holland köztelevíziónak és számos más médiumnak.