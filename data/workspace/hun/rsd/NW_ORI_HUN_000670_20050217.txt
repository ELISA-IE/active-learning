A Manchester United a leggazdagabb futballklub

A leggazdagabb futballklubok listáján csak európai egyesületek találhatók; a listát nyolc éve a Manchester United vezeti, bár előnye csökken a Real Madriddal szemben. A Chelsea is felzárkózott az élbolyhoz, melyet az idei BL-szereplés és a stadionok kihasználtsági mutatói jelentősen átrendezhetnek. 

A 2003-2004-es szezon adatai alapján készült Deloitte Football Money League adati szerint a leggazdagabb klub 172 millió fontos jövedelmével a Manchester United volt, a második Real Madrid 155, míg a harmadik AC Milan 148 millió fontos profitra tett szert. Helyezésén legtöbbet a listán most negyedik Chelsea javította. 

A lista tanúsága szerint a Real Madrid egyre jobban használja ki David Beckham globális ismertségét, mert a klubnak személyén keresztül egyre több az ázsiai és amerikai rajongója, ami már a bevételekben is jelentkezik. 

A leggazdagabb tíz futballklub

1.Manchester United2.Real Madrid3.AC Milan4.Chelsea5.Juventus 6.Arsenal7.Barcelona8.Inter9.Bayer München10.Liverpool(Forrás: Deloitte, BBC)

Nagyon sok múlik a listavezető csapatok idei Bajnokok Ligája-szereplésén - nyilatkozta a BBC-nek Dan Jones, a Deloitte szakértője, aki szerint a jó szereplés 10-20 százalékkal növelheti a sikeres klubok bevételét. A következő meccsek az anyagiak szempontjából különösen jelentősek, mivel a lista első tíz helyezettjéből nyolc egymás ellen játszik a már egyenes kieséses rendszerben - tette hozzá a szakértő. Érdekes, hogy az FC Porto tavalyi BL-győzelme ellenére nem szerepel az első tíz között. 

A leggazdagabb húsz egyesület közül tíz brit, amit a szakértő azzal indokol, hogy a szigetországban működő klubok modern stadionjaikat jobban ki tudják használni.