Meglőttek két embert Budapesten

Két férfi életveszélyesen megsérült, amikor szóváltást követően meglőtték őket. Az elkövetők elmenekültek.

Szerda délután a XIII. kerületi Hollán Ernő utcában szóváltás kerekedett négy férfi között. Az ezt követő lövöldözésben az egyik férfit mellbe, a másikat hátba lőtték. Mindkettőjüket életveszélyes állapotban szállították kórházba. A két elkövető egy ezüstszínű Seatban elmenekült - mondta az [origo]-nak a BRFK helyszínen tartózkodó sajtóügyeletese.

A rendőrség egy 44 éves budapesti férfit gyanúsít azzal, hogy ő lőtte le a két férfit. Ellene elfogatóparancsot adtak ki - írta az MTI.