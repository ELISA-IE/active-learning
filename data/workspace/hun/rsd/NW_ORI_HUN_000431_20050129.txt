Lebukott az adakozó pénztáros

A rendőrség eljárást indított egy 27 éves pénztáros ellen. A fiatal nő ugyanis több alkalommal fizetés nélkül engedett elvinni különböző árukat a boltból.

A XIII. kerületi rendőrkapitányság őrizetbe vétele mellett eljárást indított P. Tímea 27 éves dunakeszi lakos ellen. A gyanú szerint a nő, aki az egyik budapesti áruházban dolgozik pénztárosként csütörtökön háromszor is fizetés nélkül engedett - ezidáig ismeretlen személyeknek - különböző áruféleségeket kivinni a boltból 41.204 forint értékben.

 

P. Tímeát az áruház biztonsági szolgálata - a videofelvételek visszaellenőrzését követően - a rendőrség kiérkezéséig visszatartotta, akik a nőt elfogták.