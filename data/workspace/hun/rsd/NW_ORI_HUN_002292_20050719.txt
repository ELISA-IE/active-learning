Profitnövekedést jelentett az IBM

6,6 százalékos profitnövekedést jelentett az IBM. Az informatikai óriás a szolgáltatások fejlesztésével, és európai gyáraiban tervezett leépítésekkel javított negyedéves eredményén.

6,6 százalékkal nőtt az IBM profitja a második negyedévben a tavalyi adatokhoz képest. Az informatikai cég 1,83 milliárd dolláros hasznot könyvelhetett el adózás után. A cég eladásai 4 százalékkal csökkentek, összesen 22,30 milliárd dollár bevételt könyvelhetett el - tudósít a BBC News. 

Az eladások csökkenésében jelentős szerepe van annak, hogy az IBM 1,75 milliárd dollárért eladta személyi számítógép-üzletágát a kínai Lenovónak. Az IBM a szolgáltatások és a szoftver ágazat erősítésével próbálja ellensúlyozni az eladások csökkenéséből adódó bevételkiesést. Emellett a negyedév során a vállalat bejelentette, hogy 13 000 fős leépítést tervez európai üzemeiben.