Elhunyt Annus József volt MSZP-s képviselő

Elhunyt Annus József, aki 1990-98 között volt MSZP-s országgyűlési képviselő. Annus Józsefet a szocialista képviselőcsoport saját halottjának tekinti.

A Magyar Szocialista Párt országgyűlési képviselőcsoportja kedden közleményben tudatta, hogy egykori képviselőtársuk, Annus József elhunyt. Annus Józsefet, aki 1990-1998 között volt az MSZP országgyűlési képviselője a szocialista frakció saját halottjának tekinti.

Annus József gazdasági cselédek gyerekeként, majd falusi tanárként ismerte a szegénységet és a nehezen élők helyzetét. Róluk írt íróként és értük vállalt politikai szerepet az Országgyűlés két ciklusában.

A Kulturális és Sajtóbizottság tagjaként a művelődési esélyek közelítéséért, a vidéki kulturális műhelyek jelentőségének megismertetéséért és növeléséért, szeretett városa, Szeged kulturális életének kiteljesítéséért dolgozott - fogalmaz a közlemény.