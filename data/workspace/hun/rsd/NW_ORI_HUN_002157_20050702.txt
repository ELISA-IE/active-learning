Tíz orosz katonát megöltek egy fürdőnél

Az oroszországi Dagesztánban merénylet áldozata lett tíz orosz katona, heten pedig megsebesültek. A katonák éppen egy fürdőhöz érkeztek teherautóval, amikor bomba robbant a helyszínen. Ez volt az elmúlt hónapok legvéresebb oroszországi merénylete.

Pénteken Mahacskalában tíz orosz katonát öltek meg ismeretlen merénylők. A dagesztáni városban az elmúlt években rendszeresen támadtak már meg orosz katonálat és rendőröket, de ilyen véres akciót már hónapok óta nem követtek el. Dagesztán Oroszországhoz tartozik és határos Csecsenfölddel. Vélhetően a mostani támadás hátterében csecsen fegyveresek vagy a velük szimpatizáló helyi szeparatisták állnak.

A robbanás előtt három teherautó érkezett egy mahacskalai fürdőhöz. A teherautón a belügyminisztérium egységeihez tartozó katonák voltak. A merényletben tíz katona meghalt, hét megsebesült, értesült a CNN.

 