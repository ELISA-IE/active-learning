Az állam a közútfenntartásból is kivonulna

Az autópálya-beruházások államháztartáson kívülre helyezése után a az ország mintegy 170 ezer kilométernyi közúthálózatának kezelői feladataitól is megszabadítaná a költségvetést a gazdasági tárca - írja a Népszabadság. 

A 12 milliárd forintos országos útvagyon üzemeltetésére, fenntartására és fejlesztésére hozzák létre az Útpénztári Finanszírozó Rt.-t, amely jövőre mintegy 300 milliárd forintból gazdálkodna. A társaság irányítása Kóka János gazdasági és közlekedési miniszter korábbi üzleti partnerének, Horváth Lászlónak, a szombathelyi Elender Computer Kft. tulajdonosának feladata lenne - írja a Népszabadság. 