Száguldó Porsche okozott balesetet

Hatan sérültek abban a közlekedési balesetben, ami vasárnap történt a főváros XIV. kerületében. Egy túl gyorsan hajtó Porsche egy szabályosan közlekedő járműbe csapódott Zugló egyik útkereszteződésében.

Hatan sérültek meg abban a közúti balesetben, amely vasárnap reggel Budapesten a XIV. kerület egyik kereszteződésében történt - olvasható a  Budapesti Rendőr-főkapitányság (BRFK) internetes honlapján. A Cinkotai út és Csömöri út kereszteződésénél egy Porsche túl nagy ívben kanyarodva összeütközött a szemből, szabályosan érkező Forddal. A Porsche utasa, valamint a vétlen autóban hárman súlyosan megsérülések. A szabálytalankodó sofőr és a szerencsétlenül járt másik kocsi egyik utasa könnyű sérülésekkel megúszta a balesetet.