Egyforintos percdíj a T-Mobile-tól

A legnagyobb hazai mobilszolgáltató ügyfelei május 14. és augusztus 31. között előfizethetnek egy T-Percek nevű csomagra, amelynek havidíjas változata 2500 forintért 2500 percnyi beszélgetési lehetőséget biztosít.

A T-Percek előfizetéses változata 2500 forintos havidíj mellett 2500 percet, azaz több mint 41 órányi beszélgetési lehetőséget tartalmaz, míg a Dominósok számára - 1200 forintos időszaki díj ellenében - 600 percet tartalmazó T-Percek csomagot kínál. Mindkét csomaggal hétköznap 22-07 óráig, valamint hétvégén és munkaszüneti napokon a T-Mobile magyarországi és a Magyar Telekom ügyfelei hívhatók - áll a T-Mobile [origo]-hoz eljutatott közleményében.