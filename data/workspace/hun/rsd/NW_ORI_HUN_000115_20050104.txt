Zuschlag gyanúsított lehet

 

A Népszabadság úgy tudja, hogy a Zala Megyei Rendőr-főkapitányság gyanúsítottként akarja kihallgatni Zuschlag Jánost, a Fiatal Baloldal - Ifjú Szocilaisták (Fibisz) korábbi elnökhelyettesét, volt szocialista országgyűlési képviselőt. Ugyancsak ki akarja hallgatni a rendőrség Tóth Csabát, az MSZP Vas megyei elnökét, valamint Táncsics Péter alelnököt. A lap úgy tudja, mindhármójukat magánokirat-hamisításban való bűnsegédlettel gyanúsítják.

Az ügy hátterében tíz Vas megyei Fibisz-szervezet 2003-asfiktív létrehozása áll. Az ügyben tavaly indult nyomozás, melynek során nyáron gyanúsítottként hallgatták ki Szabó Bálintot, a Fibisz korábbi vasi elnökét. A vizsgálat később - egy elfogultsági indítvány alapján - Zala megyében folytatódott.