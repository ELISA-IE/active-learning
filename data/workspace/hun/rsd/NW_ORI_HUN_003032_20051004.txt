ÁSZF közlemény

Tájékoztatjuk tisztelt Előfizetőinket, hogy a T-Online Magyarország Rt. (székhelye: 1117 Budapest, Neumann János u. 1.) módosítja Általános Szerződési Feltételeit (továbbiakban ÁSZF)

módosítást az alábbiak indokolták:

1. Az "extrém használat" fogalmának meghatározása és a követendő eljárás leírása 2. Az NHH 2005-ös egyedi ügyekben hozott határozataiban előírt kötelezettségek végrehajtása 3. A 345/2004 (XII.22.) sz. Kormányrendeletnek való megfeleltetés 4. Szünetmentes ISP váltási folyamat bevezetése 5. Az 2003.:C. tv. Az Elektronikus hírközlésről ("EHT") adatkezelési rendelkezéseinek módosítása 6. Gyakorlati tapasztalatok átvezetése

Tisztelt Előfizetőink részletes tájékoztatására - annak terjedelme miatt - az új ÁSZF teljes szövegét a www.t-online.hu honlapon 2005. október 4. napjától közzétesszük.

A T-Online Magyarország Rt. Általános Szerződési Feltételeinek legfontosabb változásai a következők:

1.Pontosítottuk a szolgáltatás létesítésének műszaki akadálya esetén történő eljárás rendjét: az ÁSZF 5. pontjába helyeztük át az ÁSZF mellékletből.

2.Az ÁSZF 9.2. pontjában az előfizetői kérelemre történő szüneteltetés lehetősége úgy módosult, hogy arra abban az esetben van csak lehetőség, amennyiben az előfizetőnek nincs díjtartozása a Szolgáltató felé.

3.Meghatározásra került az Ügyfélszolgálat működése kapcsán az ÁSZF

13.2.1 pontjában az előfizető rendeltetésellenes magatartása esetén követendő eljárás.

4.Az ÁSZF 1/c mellékletében meghatározásra került, hogy amennyiben a szolgáltatás áthelyezésére telefonvonallal együtt kerül sor, azt a telefonszolgáltatónál kell kezdeményezni.

5.A szünetmentes szolgáltatóváltással kapcsolatos információk elérhetősége meghatározásra került az ÁSZF 1/c mellékletében és a 2. számú Függelékében.

6.A DSL szolgáltatás extrém használatának következményeivel az NHH Hírközlési Fogyasztói Jogok biztosával egyeztetett tartalommal kiegészítésre került az ÁSZF 1/c melléklete.

7.A 2. számú melléklet 1. pontja kiegészítésre került: a számlák postai úton történő kiküldése helyett az előfizető kérheti hiteles elektronikus számla küldését. (A távszámla szolgáltatás igénybevételével.) 8.Az előfizető szokásaitól jelentősen eltérő használatot a 2. számú melléklet 7. pontja alapján ezentúl a Szolgáltató emailben jelzi előfizetőinek, akiknek módja A 2. számú melléklet 1. pontja kiegészítésre került: a számlák postai úton történő kiküldése helyett az előfizető a kiemelkedően magas számláról azonnali számlát kérhet.

9.Az ÁSZF-et kiegészítettük a minőségi mutatók, a minimál és célértékek pontos meghatározásával az egyes szolgáltatási mellékletekben.

10. Az adatvédelemmel kapcsolatos jogszabályváltozások átvezetésre kerültek az ÁSZF 3.a mellékletében, melyben feltűntetésre került, hogy a Szolgáltató mely esetekben mennyi ideig őrzi , illetve őrizheti meg az előfizetői adatokat.

Tájékoztatjuk tisztelt Előfizetőinket, hogy amennyiben jelen közlemény második közzétételét követő 8 (nyolc ) naptári napon belül nem tesznek eltérő tartalmú írásbeli nyilatkozatot, úgy e magatartásuk az új, módosult Általános Szerződési Feltételek elfogadásának minősül.

Előfizetőink jogosultak, hogy jelen közlemény közzétételét követő 8 napon belül a szerződés azonnali hatályú felmondására, mely esetben az előfizetői szerződés rendes felmondására vonatkozó következmények érvényesek.

Amennyiben Előfizetőnk a szerződés megkötésekor kötelezettséget vállalt arra, hogy a szolgáltatást meghatározott időtartam alatt, az ebből eredő kedvezményekért veszi igénybe ( pl. hűségnyilatkozattal ), úgy az előfizetői szerződést csak abban az esetben mondhatja fel 15 (tizenöt ) napos határidő mellett, ha jelen módosítások az igénybe vett kedvezményeket érintik. Amennyiben az előfizető e feltétekkel mondja fel az előfizetői szerződést, úgy a T-Online Magyarország Rt. nem követelheti a szerződés felmondását követő időszakra eső kedvezmények összegét.

Aki jelenleg még nem előfizetője a T-Online Magyarország Rt.-nek, csak igénylőként kezdeményezte az egyedi szolgáltatói szerződés megkötését, s arról visszaigazolást még nem kapott, az jelen közlemény közzétételétől számított 8 (nyolc) napon belül minden hátrányos jogkövetkezmény nélkül elállhat az előfizetői szerződés megkötésétől.

A T-Online Magyarország Rt. módosításokkal egységes szerkezetbe foglalt Általános Szerződési Feltételeinek teljes szövege megtekinthető a www.t-online.hu honlapon, az Ügyfélközpontban.

Az ÁSZF módosítása - az alábbi kivételekkel - 2005. november 7-étől hatályos:

A 2. és 6. pontban leírt változtatások a jelenleg hatályos hűségnyilatkozattal rendelkező előfizetőinkre a hűségnyilatkozat hatályának lejártát követően lesznek hatályosak.

T-Online Magyarország Rt.