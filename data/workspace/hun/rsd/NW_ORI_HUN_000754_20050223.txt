Ismét 50 dollár fölött az olajár

A hideg idő miatt négyhavi csúcsra drágult a nyersolaj: az amerikai könnyűolaj-fajtával 51,39 dolláron kereskedtek szerda reggel Ázsiában - írja a BBC.

A fagyos időjárás, a jelentős mértékű hóesés és a dollár gyengülése miatt november óta először ismét 50 dollár fölé drágult az olaj kedden: a nyersanyag hordónkénti ára 2,8 dolláros emelkedés után 51,15 dolláron zárt kedden New Yorkban, ami szerda reggel tovább nőtt, 51,39 dollárig.