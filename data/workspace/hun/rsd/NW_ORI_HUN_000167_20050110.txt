Súlyos a magyar adósságteher

A magyar államadósság kivitelhez viszonyított aránya az ötödik legmagasabb a világon - derül ki az Economist legfrissebb kiadványából, melyet a Napi Gazdaság ismertet. 

Magyarország exportbevételeinek 42 százalékát költi éves szinten adósságszolgálatra; ez az arány csak Sierra Leone, Brazília, Argentína és Libanon esetében magasabb - olvasható a World in Figures című Economist-kiadványban. Az adatokat azonban óvatosan kell kezelni, mert bár a kiadvány 20004-ben jelent meg, 2001-es adatokat használ. 

Nem túl jó hazánk helyzete a munkaerő-állomány népességhez viszonyított arányában sem: a mutató Magyarország esetében 41,3 százalékos, ami régiónkban a legrosszabb. 

A 259 tényezőt figyelembe vevő komplex versenyképességi ranglistán mindezek ellenére Magyarország a 35., és a régióból Észtország és Csehország előzi meg.