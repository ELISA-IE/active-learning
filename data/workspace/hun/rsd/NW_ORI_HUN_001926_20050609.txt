Háromkilós lazacot fogott Jelcin

 

Háromkilós lazac akadt Borisz Jelcin, egykori orosz elnök horgára a távoli északon. A volt államfő, aki nyugdíjasként rákapott a horgászásra, az utóbbi napokat Murmanszk környékén, az Umba folyón áldozott hobbijának. A háromkilós hal azonban egyáltalán nem számít nagy fogásnak az északi a horgászparadicsomban, ahová nagy számban érkeznek skandináv "trófeavadászok" is. Akadt már olyan szerencsés, kinek tízkilós lazacot sikerült kifogni, ám mint Jelcin egyik kísérője hangsúlyozta, az exelnök nem hajszolja a rekordokat.