Heten meghaltak Afganisztánban

Az amerikai vezetésű erők megöltek három civilt és négy fegyverest Afganisztánban. A légicsapást a felkelők egyik feltételezett táborára mérték pénteken - jelntették be amerikai hivatalos források. 

Egy kétnapos amerikai légioffenzíva során egy rajtaütésben heten meghaltak Közép-Afganisztánban. A hét áldozat közül három civil volt és négy fegyveres. A szombati bejelentésből az is kiderült: a rajtaütés során két kisgyermek is megsebesült. A civil áldozatok között volt egy nő, egy férfi és egy gyerek is. A bejelentés szerint az amerikai vezetésű légierő minden lehetőt megtett, hogy elkerülje a civil áldozatokat. 

Emberi jogvédő szervezetek szerint a felkeléseket tovább szítja az amerikai rajtaütések nagyszámú civil áldozata. Afganisztán nyugati részében az incidenssel egy időben több százan tüntettek az amerikai befolyás ellen az országban. 