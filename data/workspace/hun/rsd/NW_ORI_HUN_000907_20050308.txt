Nőtt a szállodák forgalma

A magyarországi szállodákban az év első két hónapjában a vendégéjszakák száma 8,8 százalékkal, a bruttó szobaárbevétel 12,3 százalékkal nőtt egy év alatt - közölte honlapján a Központi Statisztikai Hivatal (KSH) kedden.

Az első két hónapban a legmagasabb, 43-53 százalékos kapacitáskihasználtságot a fővárosban és az ország nyugati részén működő négy- és ötcsillagos hotelek érték el, a többi vizsgált szállodacsoport hasonló mutatója 39 százalék alatt maradt.