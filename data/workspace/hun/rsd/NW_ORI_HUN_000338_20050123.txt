Félhomályt követelnek az utcalányok

Az utcai világítás mérséklését kérték antwerpeni utcalányok a város vezetőségétől, mert a túl erős fény nem kedvez az üzletnek: távol tarthat vendégeket. A polgármester eleget tett a prostituáltak kérésének: a hövő héttől már visszafogottabb lesz a közvilágítás.

Az utcalányok nem egész Antwerpen elsötétítését szeretnék, hanem csupán munkahelyükét, néhány utcáét, amelyek decemberben kaptak új, a régebbinél erősebb világítást.

Az utcalányok először a rendőröknek panaszkodtak, hogy a túlzott fény nem elég meghitt és intim a mesterségükhöz, utána pedig a város vezetőihez fordultak, akik fontolóra vették a fényerő csökkentésének lehetőségét, mi több, villámgyorsan intézkedtek is. Már a jövő héten kipróbáltatnak egy elektromos rendszert, amely  visszafogottabbá teszi a közvilágítást.