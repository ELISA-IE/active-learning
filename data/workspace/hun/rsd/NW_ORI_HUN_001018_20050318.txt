Esett Gyurcsány népszerűsége

Romlott Gyurcsány Ferenc megítélése - derül ki két közvéleménykutató cég legfrissebb adataiból. A Gallup szerint az emberek közel fele kifejezetten elégedetlen a kormányfő tevékenységével - írja a Magyar Nemzet.

Romlott Gurcsány Ferenc miniszterelnök népszerűsége - derül ki a Gallup és a Medián közvéleménykutató cégek legújabb felméréséből. A Gallupnál 44-ről 47 százalékra nőtt azok száma, akik elégedetlenek a kormányfő munkájával - idézi a felmérést a Magyar Nemzet.

A Medián felmérése szerint ráadásul a megkérdezettek 40 százaléka tartja jobb kormányfőnek Gyurcsányt, míg 44 százalékuk Orbánt látná szívesen a kormányfői poszton. Ez decemberben még fordítva volt.

A Gallupnál a Fidesz támogatottsága 50, az MSZP-é pedig 41 százalék. A Fidesz támogatottsága így nem változott, míg az MSZP-é nőtt. Az SZDSZ és az MDF 3 százalékot kapna, ha most lennének a választások.