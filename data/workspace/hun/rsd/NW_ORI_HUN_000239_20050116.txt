Fegyveres boltrablás Budapesten

Fegyverrel rabolt ki egy ismeretlen tettes egy boltot Angyalföldön szombat este. Személyi sérülés nem történt.

Ismeretlen tettes ellen nyomoz a Budapesti Rendőr-főkapitányság. A 30-35 év körüli férfi szombat este háromnegyed nyolckor lépett be egy angyalföldi élelmiszerboltba és fegyverrel megfenyegette az eladót, majd a bevétel átadására szólította fel. Miután megkapta a kasszában lévő pénzt, ismeretlen irányban elmenekült. A bűncselekmény során lövés és személyi sérülés nem történt - olvasható a rendőrség közleményében.