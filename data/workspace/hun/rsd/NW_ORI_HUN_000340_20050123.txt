Töröltek 2500 amerikai repülőjáratot

Ítéletidő tombol több amerikai nagyvárosban. A viharok, a hófúvás miatt használhatatlanná váltak repülőterek, 2500 járatot kellett törölni.

Több mint 2 és fél ezer repülőjáratot voltak kénytelenek törölni az Egyesült Államok különböző városaiban szombaton ítéletidő miatt. Az ország középső és keleti vidékein tomboló viharok, hófúvás miatt több nagyváros repülőterén használhatatlanná váltak a kifutók.

New York-ban több mint ezer járat nem tudott útnak indulni. Filadelfiában a hó miatt ideiglenesen le is zárták a repteret. A meteorológusok szerint jelentős javulás nem várható a napokban. A hatóságok szerint vasárnap is kaotikus állapotok uralkodhatnak az amerikai reptereken. Több európai járatot is érintettek a kényszerintézkedések.