Háromezer hajléktalan a fővárosban

A fővárosban legalább háromezer, tíz vidéki nagyvárosban pedig további kétezer hajléktalan él - írja a Népszabadság a hajléktalanszámlálás adataira hivatkozva. A szakembereket szerint több a hajléktalan, mint amennyiről eddig tudomásuk volt. 

Budapesten legalább háromezren, a február eleji felmérésben részt vett tíz vidéki nagyvárosban pedig több mint kétezren éjszakáznak az utcákon, parkokban és aluljárókban - ez derült ki a Február Harmadika Munkacsoport háromnapos adatgyűjtéséből, amelyet ebben az évben önkéntes civilek is segítettek. Győri Péter, a Budapesti Módszertani Központ és Intézményei szakmai igazgatóhelyettese szerint a szakembereket is meglepte, hogy sokkal több a hajléktalan, mint arról eddig tudomásuk volt. A vidéki városok közül Miskolcon a legrosszabb a helyzet - ott hétszáz hajléktalant találtak.