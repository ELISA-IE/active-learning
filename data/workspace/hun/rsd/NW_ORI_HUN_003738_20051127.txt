Több mint száz halott az indiai áradásokban

 

Legkevesebb 128-an haltak meg a hirtelen esőzések okozta árvizekben India déli részén. Mint az Asian Age című újság hivatalos forrásokra hivatkozva vasárnap jelentette, a legtöbb áldozat a Tamilnádu államban pénteken bekövetkezett két buszszerencsétlenség utasai közül került ki: a két autóbuszt magával ragadta az ár. A baleseteknek legkevesebb 59 halálos áldozata volt, harmincra rúg az eltűntek száma. India egészében a monszunesők időszakában, amely júliustól novemberig tart, az áradásokban 2200-an veszítették életüket.