Terroristatámadást szimulál Amerika

Hétfő óta zajlik az Egyesült Államok történetének eddigi legnagyobb terrorelhárítási gyakorlata. A művelet fő célja, hogy azt tesztelje, a hatóságok miként tudnának megbírkózni egy vegyi vagy biológiai fegyverekkel végrehajtott terrorista támadással.

New Jersey-ben hétfőn reggel közel 10 ezer ember részvételével kezdődött el az Egyesült Államok eddigi leggyobb terrorelhárítási gyakorlata. A forgatókönyv szerint terroristák biológiai támadást követtek el New Jerseyben, majd ezzel egyidőben Connecticutban vegyi fegyvert vettetek be a járókelők ellen. A gyakorlatba részt vesz Kanada és az Egyesült Királyság is.

A szimulált támadás forgatókönyve szerint, hétfőn reggel a New Jersey belvárosában egy lángoló autóhoz riasztották a rendőrséget. Ahogy a rendőrségi és mentők dolgozók megközelítették a helyszínt, a földön a üvegpalackok és szórófejjel ellátott gumicsövek darabjait találták meg, amit a tettesek nyilvánvalóan arra használtak, hogy így oszlassák szét a levegőben a biológiai hatóanyagot. 

Bár a rendőrosztag parancsnoka azonnal elrendelte a terület kiürítését, és biológiai védőruházattal látták el a dolgozókat, többen addigra már influenza-szerű tünetekről kezdtek panaszkodni.

Connecticutban a terroristák túlzsúfolt tömegközlekedési járműveken vetettek be vegyi fegyvereket, és utasok tucatjai vesztették el az eszméletüket.

A polgári védelem helyi képviselői szerint a két típusú támadás azért is nagyon valószínű, mivel nem igényelnek különösebb speciális ismeretet a fegyvert felhasználó terroristáktól. 

A TOPOFF 3 elnevezésű 16 millió dolláros költségvetésű gyakorlatban kanadai és a brit hatóságok is részt vesznek. A jelenlegi terrorelhárítási gyakorlat folyatása a 2003-as TOPOFF 2 gyakorlatnak, ami 2001. szeptemberi 11. után az első nagyméretű terrorelhárítási gyakorlat volt az Egyesült Államokban. Akkor mintegy 8500 amerikai és kanadai állampolgár vett részt a gyakorlatban.