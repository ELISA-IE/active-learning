Manchesterben 50 fontba kerül az eldobott csikk

Kellemetlen meglepetésben lehet része annak a dohányosnak, aki Manchesterben nyílt helyen egyszerűen eldobja elszívott cigarettáját.

Az észak-angliai város vezetésének  határozata szerint ötven font (közel húszezer forint) büntetést kell fizetnie annak, aki az utcán dobja el cigarettáját. "Hatalmas ősszegeket költünk utcáink csikkmentesítésére, ez így nem mehet tovább" - nyilatkozta az egyik honatya. A dohányosok számára külön csikkgyűjtő alkalmatosságokat állítottak fel, és megnövelték az ellenőrök számát. Tervbe vették, hogy a dohányosokat ingyenes zsebhamutartóval látják el.

Manchesterben eddig évente ezer tonna csikket takarítottak el.