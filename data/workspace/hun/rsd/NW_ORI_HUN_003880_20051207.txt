Private Jettel terjeszkedik a Lufthansa

Private Jet-szolgáltatást indít az üzleti utasoknak a Lufthansa. A cég öt magyarországi reptérről teszi elérhetővé a szolgáltatást.

Üzleti utasokat vesz célba egyre több légitársaság. Magyarországon a Lufthansa indít Private Jet-szolgáltatást. A cég Düsseldorfból 44 új járat indul, hét célpontra, Magyarországon öt reptér lesz elérhető - írja a Világgazdaság.

A kisrepülős járatok reggel és este közlekednek majd, összesen 7 utassal a fedélzeten. A cég reményei szerint z indulási és érkezési időpontok miatt nem csak az üzletemberek, de a pénzesebb turisták is igénybe veszik majd a járatokat.

A repülőgépek nem a megszokott szolgáltatást nyújtják: a Cessna és Bravo típusú gépeken dataport és műholdas telefon segíti az üzletemberek munkáját, ráadásul az ülések közti távolság is egy méter fölötti, így kényelmesen utazhatnak az exkluzív utasok.