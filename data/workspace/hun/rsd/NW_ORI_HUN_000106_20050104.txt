Demján veszi meg a tököli repülőteret

Egy december 26-i kormányrendelet értelmében az Uvaterv MBO Kft., a TriGránit Fejlesztési Rt. és az Euroinvest Rt. konzorciuma vásárolhatja meg a tököli repülőteret. A vételár mintegy 2,5 milliárd forint - értesült a Népszabadság. 

Az egykori szovjet légibázis 414 hektáros területén a lakossági tiltakozás miatt mégsem fapados repülőtér létesül, bár a rendelet polgári légi közlekedési és kiegészítő vállalkozási hasznosítást ír elő. 

A nyertes konzorcium nem kívánja bővíteni a korlátozott, kisgépes forgalmat, helyette logisztikai bázisként hasznosítják a kitűnő közlekedési kapcsolattal rendelkező területet - írja a Népszabadság. 