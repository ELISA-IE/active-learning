Előzetesben marad Tasnádi

A Fővárosi Bíróság  meghosszabbította Tasnádi Péter előzetes letartóztatását. A végzés nem jogerős.

A Fővárosi Bíróság csütörtökön meghozta a nem jogerős végzést Tasnádi Péter ügyében. A vállalkozó előzetes letartóztatásban marad, amíg az elsőfokú bíróság határozatot nem hoz a tárgyalás előkészítése során. A meghosszabbítás legfeljebb 2005. december 8-ig érvényes. 

Tasnádi Pétert közveszélyokozás bűntettével és más bűncselekmények elkövetésével gyanúsítják. A vállalkozónak állítólag köze volt ahhoz, hogy tavasszal felgyújtották egy volt rendőrtiszt terepjáróját a XIII. kerületben. Fogva tartása alatt Tasnádi szeptemberben beperelte a büntetés-végrehajtási intézetet, mert fogvatartói az étkeztetés során nem vették figyelembe vallási szokásait: nem kapott kóser ételt.