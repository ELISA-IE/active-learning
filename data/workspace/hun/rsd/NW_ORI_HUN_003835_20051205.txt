Budapesten nyit központot a Morgan Stanley

A világ vezető pénzügyi tanácsadó cége, a Morgan Stanley Budapestet választotta új kelet-közép-európai pénzügyi matematikai kutatóközpontjának székhelyéül.

A kutatóközpont helyszínét három régióbeli városból választották ki; Budapest a magyar matematika hagyományainak köszönhetően volt a jelöltek között.

Az intézet jövő áprilisban kezdi meg működését, de februártól már toborozzák a munkatársakat - tudta meg a Napi Gazdaság a Morgan Stanley sajtóreferensétől. A cég kezdetben 25 kutatót alkalmaz majd.

Magyarországon, ma egy nagydoktori címmel és tudományos beosztással rendelkező munkatárs 400 ezer forint körüli összeget kap havonta, a fiatalabbak ennek a felét. Egy londoni elemző fizetése ezzel szemben, az évi 30-100 (11-37 millió forintot) ezer angol fontot is elérheti.