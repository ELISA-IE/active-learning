Irak több részén nem lesz szavazás

Irak egyes részein, az erőszakos cselekmények miatt nem tartanak választást január 30-án. Ezt kedden ismerte el Ijád Allávi iraki ideiglenes miniszterelnök. Allávi ezekről a területekről csak annyit árult el, hogy "nem nagyok". 

Az erőszakos cselekmények miatt Irak több tértségben nem tartják meg a választást. Ezt kedden ismerte el Ijád Allávi ideiglenes iraki kormányfő. "Van néhány terület, amely nem vesz majd részt a választásban, de ezek nem nagyok" - idte a BBC a miniszterelnököt. Irakban csak kedden 15 ember halt meg különböző merényletekben. 

Allávi egészen keddig makacsul kitartott amellett, hogy január 30-án, ha törik, ha szakad, megtartják a választásokat. Az egyre romló biztonsági helyzet azonban - ahogy közeledik a voksolás napja egyre több az erőszakos cselekmény - úgy tűnik véleménye megváltoztatására kényszerítette.

Az iraki ideiglenes kormány emellett bejelentette, hogy 2,2 milliárd dollárt különített el az idei költségvetésből, amelyet a biztonsági erők megerősítésére fordítanak. A biztonsági erők felelnek majd a január 30-ára kiírt választások rendjéért. Az elkülönített keretből finanszírozzák majd az iraki katonák számának 100 ezerről 150 ezerre történő megemelését is.