Változatlan az infláció az euróövezetben

Az euróövezet országaiban áprilisban 2,1 százalékos volt az infláció az egy évvel korábbihoz képest, akárcsak márciusban - tette közzé az Európai Unió statisztikai hivatala. 

Havi összevetésben 0,4 százalékos volt a drágulás, elsősorban a ruházati cikkek árának emelkedése és a közlekedés drágulása miatt. Elemzők is ugyanekkora inflációra számítottak.

Az euróövezetben márciusban 0,7 százalékkal nőtt az infláció februárhoz képest, és 2,1 százalékkal volt magasabb, mint egy évvel korábban.