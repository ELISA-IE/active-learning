Alkalmi foglalkoztatás akár 200 napig

Augusztus elsejétől hatályosak az alkalmi munkavállalás megváltozott szabályai, így akár 200 napig is lehet AM-könyvvel dolgozni.

Ezentúl külföldi állampolgár is vállalhat alkalmi munkát Magyarországon, mégpedig akkor, ha az erre vonatkozó külön jogszabály alapján egyébként is munkavállalási engedély nélkül dolgozhat az országban, illetve magyar állampolgár belföldön élő külföldi házastársa. Mezőgazdasági idénymunkára alkalmi munkavállalóként olyan külföldi is foglalkoztatható, akinek a munkavállaláshoz egyébként engedélyre lenne szüksége. Tilos ellenben az alkalmi foglalkoztatás, ha a dolgozó ugyanannál a munkáltatónál munkaviszony keretében is végez munkát. 

Évente 200 nap alkalmi munka

A jelenlegi szabályok szerint a munkavállaló egy évben több munkáltatónál összesen 120 napot tölthet alkalmi foglalkoztatásnak minősülő munkaviszonyban. Újdonság e téren, hogy a természetes személyeknél, vagy kiemelten közhasznú szervezetnek minősülő munkáltatóknál dolgozók évente 200 napot is foglalkoztathatók AM-könyvvel, feltéve azonban, hogy a dolgozó legalább három, a fentiek szerint kedvezőbben minősülő munkáltatónál végez az adott évben munkát.

Speciális összeszámítási szabályt állapít meg a törvénymódosítás arra az esetre, ha a dolgozó természetes személy és kiemelkedően közhasznú szervezet munkáltató mellett más munkáltatónál is végez munkát. Ilyenkor az egész évre vetített foglalkoztatás felső határa ugyancsak 200 nap lehet, ebből azonban a kedvezményezett körön kívül eső munkáltatónál változatlanul legfeljebb 90 napot, több ilyen munkáltatónál összesen 120 napot lehet munkában tölteni.

Mezőgazdasági idénymunka

Mezőgazdasági idénymunka esetében nem érvényesül az egyéb munkavégzésekre vonatkozó havi 15 napos időkorlát, ezen felül ilyen munkára alkalmi munkavállalóként az a külföldi is foglalkoztatható, akinek a tartós munkavállaláshoz egyébként engedélyre lenne szüksége. Az ő esetükben azonban az idénymunka egy évben legfeljebb 60 napra szólhat. 

Közteherjegy

Változik az alkalmi munkás után fizetendő közteherjegy összege, illetve a közteherjegy alapjául szolgáló munkabérsávok is, azzal azonban, hogy 2006. január elsejétől megszűnnek a regisztrált munkanélküliek foglalkoztatásához kapcsolódó kedvezőbb mértékek. 

Kifizetett munkadíj (Ft/nap)Közteherjegy (Ft/nap)Ellátási alap (Ft/nap)1800-239940024002400-299970032003000-359990040003600-460011004800Regisztrált munkanélküliekre alkalmazandó kedvezőbb mértékek (2005. augusztus 1-től december 31-ig):Kifizetett munkadíj (Ft/nap)Közteherjegy (Ft/nap)Ellátási alap (Ft/nap)1200-159920013701600-209940018302100-259950024602600-309960033003100-40008004140