Kettéválasztják a kormányszóvivők feladatait

 

Batiz András egyedül lesz ezután a kormányszóvivő, eddigi társa, László Boglár pedig elsősorban a kormányfő sajtóügyeivel foglalkozik majd a jövőben - írja a Népszabadság. A lap szerint Batiz - bár felkérték - nem indul képviselőjelöltként a 2006-os választáson. Batiz és László a Medgyessy Péter által elbocsátott Gál J. Zoltán utódját, Gulyás Erikát váltotta a poszton, a Gyurcsány-kabinet magalakulásakor. 