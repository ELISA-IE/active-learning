Tömegbaleset az M1-es - M7-es a bevezető szakaszán

Kilométeres sorra kell számítaniuk az M7-es - M1-es fővárosba vezető szakaszán autózóknak. Este három tömeges karambol is történt, hárman megsérültek.

Hárman könnyebben megsérültek abban a tömegbalesetben, amely az M1-es és M7-es autópályák bevezető szakaszánál történt kora este - közölte az Autópálya rendőrség szóvivője. Először a 8-as kilométerkő közelében csúszott egymásba 6 személyautó, emiatt feltorlódott a kocsisor, majd a 10-es kilométerkőnél 3 másik gépkocsi is összeütközött, és hárman könnyebben megsérültek. A 13-as kilométerkőnél egy autó nekiment két másiknak, majd a szalagkorlátnak ütközött. A sofőr, autóját hátrahagyva elmenekült a helyszínről, őt a rendőrség még keresi - tette hozzá. A helyszínelések miatt útlezárásokra és két kilométeres kocsisorra kell számítani.