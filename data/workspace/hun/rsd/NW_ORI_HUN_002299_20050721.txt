A 3-as metró meghosszabbítását félti az ellenzék

A fővárosi ellenzék szerint a korábbi ígéretek ellenére véglegesen elúszhat a 3-as metró Káposztásmegyerig történő meghosszabbítása. A városháza azt állítja, ennek pont az ellenkezője igaz - írja a Népszabadság. 

A főváros vezetőinek több mint egy évtizedes ígérete veszhet orda, ha a IV. kerületi Szilágyi utat a jelenleg lezárult pályázat tervei szerint bővítik ki - állítja Szálka Miklós, a főváros városüzemeltetési bizottságának fideszes alelnöke. Szerinte a kibővített Szilágy út már a metróvonal egy megállós meghosszabbítása esetén is akadály lenne, és el kéne bontani. Szerinte a Szilágyi úti tenderkiírás ellentétes minden logikával, s teljesen szakszerűtlen - írja a Népszabadság. 

Vajda Pál, a városüzemeltetésért felelős főpolgármester-helyettes szerint a városvezetésnek továbbra is feltett szándéka, hogy meghosszabbítsák a 3-as metrót Káposztásmegyerig. Mint a lappal közölte, "pont azok látják helytelenül a helyzetet, akik ebből mindennek az ellenkezőjét vonják le".