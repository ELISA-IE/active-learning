A hiány csökkentésére szólít fel az IMF

A Nemzetközi Valutaalap (IMF) féléves jelentése szerint a folyó fizetési mérleg növekvő hiánya veszélyezteti a gazdasági stabilitást a közép-kelet-európai uniós tagországokban - írja a Napi Gazdaság. 

A deficit növekedésének legtöbb esetben az az oka az IMF szerint, hogy a növekvő belföldi kereslet az import növekedéséhez vezetett, eközben az infláció emelkedett, a magas olajárak, a belföldi hitelállomány növekedése és az uniós csatlakozással járó adómódosítások miatt. 

Az IMF elemzése szerint a régióban csökkent a befektetések aránya és nőtt a költségvetési hiány, ezért határozott lépésekre volna szükség a fiskális konszolidáció és a megtakarítások növelése érdekében. A befektetők bizalmának növeléséhez is reformok kellenek az állami szektorban és a munkaerőpiacon egyaránt - idézi az IMF jelentését a Napi Gazdaság.