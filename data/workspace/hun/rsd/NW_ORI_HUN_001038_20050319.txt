Tűz pusztított egy budai lakóházban

Komoly károkat okozott az a tűz, amely egy XII. kerületi lakóház három lakásában pusztított szombaton. A balesetben senki nem sérült meg.

Tűz ütött ki egy XII. kerületi, Alkotás utcai lakóházban szombaton reggel. Az összesen három lakásban puszító lángokat a tűzoltók rövid idő alatt eloltották. Molnár Péter, a Fővárosi Tűzoltóság szóvivője az [origo]-nak elmondta: a tűzesetben senki nem sérült meg. Molnár hozzétette: a lángok a lakásokban jelentős kárt okoztak, a tűz oka egyelőre ismeretlen.