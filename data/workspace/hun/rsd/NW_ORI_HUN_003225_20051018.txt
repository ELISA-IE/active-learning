Agrártámogatásukat féltik a franciák

Túl sok engedményt tett a globális kereskedelmi tárgyalásokon Peter Mandelsont, az Európai Unió kereskedelmi biztosa a tagállamok szerint. A tagállamok külügyminisztereit Franciaország hívta össze. Az Egyesült Államok már korábban jelentős engedményt tett a harmadik világ mezőgazdasági termelőinek - ez hozta lépéskényszerbe Mandelsont.

Heves támadást indíthatnak az Európai Unió külügyminiszterei Peter Mandelson, az Unió kereskedelmi biztosa ellen. A külügyminiszterek az nehezményezik, hogy Mandelson túl nagy engedményeket tett a mezőgazdasági támogatások csökkentésére.

A külügyminiszterek rendkívüli tanácskozását Franciaország hívta össze Luxemburgba. A franciák kapják a legtöbb EU-s agrártámogatást. A franciák attól tartanak, hogy Brüsszel átlépi tárgyalói hatáskörét, és túl sok támogatás megszűntetésére tesz majd ígéretet - írja a BBC News.

Hetek vannak hátra, hogy az Unió tagállamai közös nevezőre jussanak az agrártámogatásokat illetően. Az új világkereskedelmi egyezményről Hong Kongban kötnek majd megállapodást, ez év decemberében. Mandelsont egyébként az USA hasonló lépései is sürgetik: az Egyesült Államok hetekkel ezelőtt felajánlotta, hogy jelentősen megnyirbálja a farmtámogatásokat.

Mandelson az előzetes tárgyalásokon olyan engedményeket tett, amelyek érzékenyen érinthetik a jelentős mezőgazdasággal rendelkező uniós tagállamokat. A kereskedelmi biztos korábban bejelentette: az EU kész 70 százalékkal csökkenteni a mezőgazdasági tárgyalásokat, és 60 százalékkal mérsékelni a mezőgazdasági termékeket sújtó vámokat.

A mezőgazdasági támogatások haszonélvezői a franciák mögé sorakoztak fel a vitában, míg az északi államok és Nagy-Britannia Mandelson álláspontját támogatják. Mandelson pártolói szerint mindenképpen szükség van az Unió közös agrárpolitikájának (CAP) reformjára. A franciák szerint a 2003-as reform, és egy későbbi, az exporttámogatásokat megszűntető intézkedés elegendő engedmény a világkereskedelmi egyezményhez.