Kuvaiti cég látja el az amerikaiakat az Öbölben

Kuvaiti szállítmányozó céget szerződtetett hadserege ellátására az Egyesült Államok. A PWC Logistics nyolc milliárd dollár értékben szállít ellátmányt Amerikának és szövetségeseinek a Perzsa-öböl térségében.

A kuvaiti PWC Logistics akár öt évre is kiterjedő, 8 milliárd dolláros szerződést kötött az Egyesült Államok hadseregével. A cégnek ez már a második ilyen jellegű üzlete, ugyanis februárban a Pentagonnal kötött 3,27 milliárdos szerződést - tudósít a BBC News.

A szerződés értelmében a kuvaiti cég látja el az amerikai és szövetségi katonákat Kuvaitban, Irakban, Jordániában és Törökországban, valamint besegít az Afganisztánban állomásozó amerikai hadsereg ellátásába is.