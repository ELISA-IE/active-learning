Kiraboltak egy pénzszállító autót a fővárosban

Kirabolt egy pénzszállító autót két férfi csütörtök este a III. kerületében. A rablók 150-200 millió forintot vihettek el.

A csütörtök esti pénzszállító elleni támadás ügyében rablás bűntettének elkövetése miatt indított eljárást a rendőrség ismeretlen tettesek ellen - olvasható a rendőrség honlapján.

Csütörtökön este két símaszkot viselő férfi fegyverrel megtámadta az egyik biztonsági szolgálat pénzszállító autóját Budapesten, a III. kerületi Szentendrei úton lévő egyik benzinkúton. Az elkövetők megfenyegették a biztonsági őröket, a pénz átadására kényszerítették őket, majd elmenekültek a helyszínről. A Hír Televízió információi szerint a rablók 150-200 millió forintot vittek el.