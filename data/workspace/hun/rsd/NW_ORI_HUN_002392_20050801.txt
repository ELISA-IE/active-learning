Átlépte a 21 ezer pontot a BUX

Hétfő délelőtt tovább emelkedett a Budapesti Értéktőzsde részvényindexe, és délben átlépte a 21 pontos álomhatárt. A MOL, az OTP és az Egis egyaránt történelmi csúcson áll.

A vezető részvények a Richter kivételével erősödtek délig; legnagyobb mértékben az OTP: 1,97 százalékkal 7750 forintra, míg a Mol 1,73 százalékkal 20 600 forintra.

A Magyar Telekom-részvények 1,1 százalékkal 910 forintra, az Egis-papírok 0,53 százalékkal 20 900 forintra drágultak. A Richter részvényeinek árfolyama 0,31 százalékkal 31 900 forintra csökkent hétfőn délelőtt. 

Július 20-án, szerdán nyitás után lépte át először a BUX a 20 000 pontos határt, míg először július 25-én zárt e fölött az érték fölött a budapesti tőzsdeindex.