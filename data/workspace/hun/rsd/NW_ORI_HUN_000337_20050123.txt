Al-Kaida-tagokat tartóztattak le Németországban

Két feltételezett al-Kaida-tagot tartóztatott le vasárnap reggel a néemt rendőrség. Az őrizetbe vett férfiakat merényletek előkészítésével gyanúsítják - írja a BBC News.

A feltételezések szerint az al-Kaida terrorszervezet tagja az a kér férfi, akiket vasárnap regger tartóztattak le Németországban - írja a BBC News. A 29 éves iraki és 31 éves palesztin férfit azzal gyanúsítják, hogy merényletek előkészítésében segédkeztek, illtve megpróbáltak uránt vásárolni Luxemburgban.

Egyiküket állítólag az al-Kaida egyik afganisztáni táborában képezték ki, ahol egy évet töltött a 2001. szeptember 11-i merényletek előtt és után is. A feltételezések szerint Oszama bin Ladennel, a terrorszervezet vezetőjével is kapcsolatban áll.

A két férfit Mainzban, illetve Bonnban tartóztatták le. Az akciót nem sokkal George W. Bush amerikai elnök februárra tervezett mainzi látogatása előtt hajtották végre.