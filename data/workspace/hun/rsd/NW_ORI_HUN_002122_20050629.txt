Bontják a bazársort

Hamarosan megkezdik a Károly körúti bazársor bontását. Az üzletek helyén ideiglenesen parkot alakítanak ki.

A fővárosi önkormányzat illetékes bizottsága kedden megbízta a Főkert Rt.-t, hogy bontsa le a Károly körúti bazársort, és ideiglenes jelleggel mielőbb parkosítsa a területet. A park kialakítására a főváros 200 millió forintot biztosított - írja a Népszabadság. 

A bazársortól 50 méterre lévő, egykori pesti városfalig parkosítják ideiglenesen a területet, a park várhatóan őszre készül el. A park a városháza udvara alatti terület hasznosításáig marad fenn.