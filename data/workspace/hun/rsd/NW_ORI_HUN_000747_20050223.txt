A Raiffeisen az elő külföldi szekciótag a tőzsdén

Az osztrák Raiffeisen Centrobank AG első külföldi távkereskedőként tagságot szerzett a Budapesti Értéktőzsdén - közölte a börze honlapján szerdán. 

A Raiffeisen Centrobank a Raiffeisen-csoporton belül befektetési bankként működik, ügyfeleinek zöme intézményi befektető. Piaci részesedése Ausztriában mintegy 20 százalékos. A társaság a tőzsdén árjegyzőként kíván megjelenni mind az azonnali, mind a származékos piacon. 