Vandálbiztos ivókutakat tesztelnek Budapesten

Vandálbiztos ivókutakat tesztelnek nyáron a fővárosban. Az új kutak a Főkert Rt. reményei szerint jobban ellenállnak a rongálásoknak és a lopásoknak, mind az eddigiek - írja a Népszabadság.

Egy iparművész által készített vandálbiztosnak tartott újfajta ivókutat tesztel a Főkert Rt. a Gellérthegyen idén nyáron. A négy kutat úgy tervezték meg, hogy semleges kinézetével ne kapjon senki kedvet arra, hogy ellopja, és masszív kivitelezésével a vandáloknak is jól ellenálljon. A kísérlet várhatóan május végén indul.

A fővárosban ugyanis az amúgy is kevés, 104 ivó és 19 ivásra alkalmas díszkút, jelentős része nem működik. A kutak java része csőtörések miatt nem száraz, ugyanis az őket ellátó csőhálózat nem fekszik elég mélyen a földben, és a parkokban tartott tömegrendezvények felszereléseit szállító nehéz járművek súlya alatt eltörnek. Sok kutat viszont vandálok rongálnak meg - letörik a kifolyókat, befestik, kiszedik a szenzorokat, vagy egyszerűen ellopják az egész berendezést - főleg az archaizáló öntöttvas darabokat - írja a Népszabadság.