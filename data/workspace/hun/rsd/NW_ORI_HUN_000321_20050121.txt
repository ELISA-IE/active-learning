Jogerősen is pert nyert a kirúgott meleg diák

Jogellenesen zárták ki a  Károli Gáspár Református Egyetem hittudományi karáról azt a diákot, aki vállalta homoszexualitását - így határozott a Fővárosi Bíróság. Az egyetem kizáró határozatát a bíróság hatályon kívül helyzte. 

A Károli Gáspár Református Egyetem hittudományi karáról jogellenesen zárták ki azt az ötödéves hallgatót, aki nyíltan vállalta homoszexualitását - döntött csütörtökön a Fővárosi Bíróság. Tavaly ugyanez a döntés született, de az egyetem felülvizsgálati kérelme nyomán a Legfelsőbb Bíróság új eljárást rendelt el. A bíróság nem a homoszexualitás egyházi megítélésével foglalkozott, hanem azt vizsgálta, hogy a kizárás a törvénynek és az egyetem belső szabályzatának megfelelt-e. A bíróság jogerős döntésével hatályon kívül helyezte a kizáró határozatot. A diák korábban a Károlin szerette volna befejezni tanulmányait, de a Népszabadság úgy tudja, hogy elállt ettől a szándékától.