Másodszor is nekifutnak a horvátok az elnökválasztásnak

Vasárnap tartják a horvát elnökválasztás második fordulóját, miután a két héttel ezelőtti első körben egy jelölt sem tudta megszerezni a szavazatok 50 százalékát. Ezúttal már csak a balközép pártok által támogatott Stipe Mesic jelenlegi elnök és Jadranka Kosor, a jobbközép által támogatott miniszterelnök-helyettes verseng - írja a BBC News.

Megkezdődött a horvát elnökválasztás második fordulója vasárnap. A két héttel ez előtti első fordulóban egyik jelölt sem szerezte meg az abszolút többséget, így a két legtöbb szavazatot szerzett jelölt, Stipe Mesic jelenlegi elnök, a balközép pártok jelöltje és a HDZ jobbközép párt által támogatott Jadranka Kosor miniszterelnök-helyettes most újra összemérik erejüket.

Mesic két hete alig maradt el az 50 százalékos eredménytől, így ő az esélyesebb most is. Mesic nemzetközileg is jól ismert politikus: korábban horvát miniszterelnök, azt megelőzően pedig a volt Jugoszlávia utolsó elnöke volt. Ellenfele, Kosor az első fordulóban mindössze 20 százalékot ért el - írja a BBC News.

A két jelöl programja között ugyanakkor nincs jelentős különbség. Mindkettejük fő célja, hogy Horvátországot felvegyék az EU-ba. A csatlakozási tárgyalások márciusban kezdődnek majd, az öt éves elnöki ciklus ideje alatt pedig jelentős előrelépést tehet Zágráb a belépés felé.

A szavazóhelyiségeket este 7-kor zárják. Az első eredmények este várhatók.