A Tesco 49. áruházát nyitotta meg

Tapolcán megnyitotta kapuit a Tesco kereskedelmi lánc legújabb egysége péntek reggel. Az új áruházban több mint 200, többségében helyi lakos talált munkára.

A tapolcai áruház építése még júniusban kezdődött el, a könnyebb megközelíthetőség érdekében az odavezető utakon új csomópontokat is kialakítottak, valamint egy új buszmegálló is létesült.

Az ország 49. Tesco áruházában mintegy harminc-negyvenezerféle terméket kínálnak a négyezer négyzetméteres eladótérben, a hét minden napján reggel 6 órától este 10-ig.

Az új egység területén tucatnyi kis üzlet - többek között herbária, ékszerbolt, játékbolt, virágüzlet, pénzváltó, étterem - várja a vásárlókat. Az áruházzal egy időben megnyílt egy önkiszolgáló Tesco benzinkút is.