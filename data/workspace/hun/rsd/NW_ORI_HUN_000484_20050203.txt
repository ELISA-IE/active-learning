Február 15-éig kérhető az APEH általi adómegállapítás- Törlendő!

Február 15-ig lehet az APEH általi adómegállapítást kéri, illetve az erre vonatkozó bejelentést megtenni. A határidő jogvesztő jellegű, a késedelmes nyilatkozatok nem fogadhatók el. Azok, akik a határidő elteltéig nem nyilatkoztak, az szja bevallási kötelezettségüket önadózás útján kötelesek teljesíteni.  

 

Idén  választható először az úgynevezett adóhatósági adómegállapítás, amely  kiterjed a személyi jövedelemadóra, a járulékfizetési kötelezettség felső határát meghaladóan levont nyugdíjjárulékra és az egészségügyi hozzájárulásra. Az APEH általi adómegállapítással elkerülheti a magánszemély az szja bevallás kitöltését. Az adóhatóság a magánszemélynek a 04530-as számú nyomtatványon legkésőbb február 15-éig előterjesztett nyilatkozata és a kifizetők adatszolgáltatása alapján május 20-ig küldi meg az általa megállapított adókötelezettséget. Amennyiben a hatósági adómegállapítás szerint az adózónak befizetési kötelezettsége van, azt az APEH által mellékelt utalványon június 20-ig kell majd teljesítenie.

A 04530. számú "Bejelentés és nyilatkozat az adóhatósági adómegállapításhoz a személyi jövedelemadóról a 2004. évre" elnevezésű nyomtatványt nem küldik meg a magánszemélyek részére, azokhoz bárki ingyenesen hozzájuthat az igazgatóságok ügyfélszolgálatain, kirendeltségein, de a nyomtatvány az internetről is letölthető. Annak, aki rendelkezik internetes hozzáféréssel, az APEH a nyomtatvány elekronikus kitöltését javasolja, mivel a program a hibalehetőséget a minimumra korlátozza. A 04530-as nyilatkozatot két példányban, tintával, nyomtatott betűkkel, írógéppel, vagy a számítógépes program segítségével kell kitölteni. A kitöltött nyilatkozatot legkésőbb február 15-éig kell az benyújtani vagy postára adni, amelynek egy példányát 2010. december 31-éig az adózó köteles megőrizni. A nyilatkozattételre nyitva álló határidő jogvesztő jellegű, így a késedelmesen benyújtott nyilatkozatok nem fogadhatók el. A mulasztók, ha munkáltató elszámolást sem kértek, kötelesek az szja bevallásukat maguk elkészíteni.   

A 04530. számú nyilatkozaton olyan adatokról, tényekről, körülményekről kell számot adni, amelyek az APEH nyilvántartásában nem szerepelnek, és azok az adómegállapítás elkészítéséhez szükségesek. A nyilatkozat az alábbi részekből áll:a 04530-as főlap, amely a nyilatkozó személyi adatait tartalmazza, a 04530-A lapon lehet az adóelőleg-fizetésről, a túlvont nyugdíjjárulékról, a költségelszámolásról, a bevételből levonható kifizetésekről és a lakáscélú hiteltörlesztésről nyilatkozni, a 04530-B lap a súlyos fogyatékosság miatti adókedvezmény, valamint a családi adókedvezmény iránti kérelmet tartalmazza, a 04530-C lap akkor szükséges, ha a mezőgazdasági kistermelő a bevételi nyilatkozat kitöltését választotta, illetve akkor, ha az érintett a fegyveres erők, rendvédelmi szervek, vagy a polgári nemzetbiztonsági szolgálatok hivatásos állományú tagja volt, a 01-es kiegészítő lapon a lakáscélú hiteltörlesztés kedvezményének érvényesítéséhez szükséges adatokat (ingatlan adatait, adóstárs adatait) kell megadni, a 02-es és 03-as lapon a családi adókedvezményre jogosító eltartottak adatait, valamint az adókedvezmény havi bontását kell részletezni, a 04-es lapon az adókedvezmények érvényesítési sorrendjét kell megjelölni (az összegét azonban nem). A sorrendről az adóhatóság ugyanis nem dönthet, ezért a magánszemély által megadott sorrendnek megfelelően számítják ki a kedvezményeket. Azt a nyilatkozót, aki az adóhatósági adómegállapítás választására nem jogosult, levélben hívják fel arra, hogy bevallási kötelezettségének önbevallás útján május 20-ig tegyen eleget.

Adóhatósági adómegállapítás esetén is lehetőség nyílik a személyi jövedelemadó 1-1százalékáról történő rendelkezésre. A rendelkező nyilatkozatok megtalálhatók az APEH által beszerezhető nyomtatványcsomagban, vagy letülthetők az internetről. A kitöltött, legfeljebb két darab rendelkező nyilatkozatot az adózó által beszerzett normál méretű borítékban elhelyezve kell a 04530-as nyomtatványhoz mellékelni. 

 