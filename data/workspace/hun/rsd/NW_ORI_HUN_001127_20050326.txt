Vasárnap kezdődik a nyári időszámítás

Vasárnap hajnalban kezdődik a nyári időszámítás. Az órákat hajnalban 2-ről 3-ra kell átállítani.

A nyári időszámítás kezdetekor, március 27-én vasárnap hajnalban 2-ről 3 órára kell átállítani az órákat. A téli-nyári időszámítást még az első világháború elején vezették be energiatakarékossági okokból. A nyári időszámítás március utolsó vasárnapjától október utolsó vasárnapjáig tart. 

A MÁV menetrendjét az óraátállítás miatt nem kell módosítani. Két pár nemzetközi vonatot érint az időszámítás-változás: a Dacia és a Beograd expressz ezért egy órás késéssel közlekedik majd. Néhány belföldi vonatot, az óraigazítás hajnalán - már az új időszámítás szerint indítanak.