Agyba-főbe vertek egy indiait a Hősök terén

Életveszélyesen megvertek egy indiai férfit a Hősök terén szombat éjszaka. A férfi annak köszönheti életét, hogy a közelben parkoló rokona a támadók közé hajtott autójával, akik ezután elmenekültek.

Szombaton éjszaka egy hét-nyolc fős társaság szóváltásba keveredett egy 22 éves indiai férfival a fővárosban, a Hősök terén. Mikor a férfit megütötték, ő megpróbált elmenekülni, de a támadók üldözőbe vették, mikor utolérték, a földre rántották, ütlegelték, rugdosták. Az események szemtanúja volt a sértett közelben tartózkodó rokona és személygépkocsijával a segítségére sietve, a támadók közé hajtott, akik ezután a helyszínről a műjégpálya irányába elmenekültek.

A közeli étterem alkalmazottai mentőt hívtak, akik a sértettet életveszélyes sérülésekkel szállították kórházba. 

A Budapesti Rendőr-főkapitányság Nyomozó Főosztály életveszélyt okozó testi sértés bűntette elkövetése megalapozott gyanúja miatt indított eljárást egyelőre ismeretlen tettesek.