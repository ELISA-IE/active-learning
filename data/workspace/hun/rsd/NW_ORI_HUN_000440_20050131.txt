Még hat vagyonnyilatkozat hiányzik

Hétfőn van az utolsó nap, amikor az országgyűlési képviselők még leadhatják éves vagyonnyilatkozatukat. Eddig az Országgyűlés Mentelmi Bizottságának tájékoztatása szerint még hat képviselő nyilatkozata hiányzik.

Hétfőn van az utolsó nap, amikor az országgyűlési képviselők még leadhatják kötelező éves vagyonnyilatkozatukat. A nyilatkozatok az Országgyűlés Mentelmi Bizottságához érkeznek. Délután fél négyig hat képviselő nem adta még le vagyonnyilatkozatát - mondta az [origo]-nak a bizottság munkatársa.

A 386 országgyűlési képviselő vagyonnyilatkozata közül hétfő reggel még 84 hiányzott. A mentelmi bizottság titkárságán azonban elmondták, a képviselők folyamatosan hozzák vagyonnyilatkozataikat az irodába.

Amíg a képviselők nem adják le vagyonnyilatkozatukat, nem kapnak fizetést és nem gyakorolhatják képviselői jogaikat.

 