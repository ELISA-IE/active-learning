Kisgyereket támadott meg egy vizsla

Összemarcangolt egy udvaron játszó kisfiút egy vizsla-keverék kutya Níregyháza-Oroson. A 12 éves gyereket súlyos fejsérülésekkel vitték kórházba. 

Szombaton délután Nyíregyháza-Oroson egy 12 éves fiút összemarcangolt egy kutya. A gyerek súlyos, de nem életveszélyes fejsérülésekkel került kórházba. A fiú többedmagával játszott barátja szüleinek udvarán, amikor az ott tartott több kutya közül egy vizsla keverék kan, tisztázatlan körülmények között rátámadt. 

A Nyíregyházi Rendőrkapitányság vizsgálatot indított az esetleges büntetőjogi felelősség kérdésének tisztázására. A rendelkezésre álló adatok szerint az egyébként beoltott ebet az állatorvos karantén alá helyezte - olvasható a BRFK honlapján. 