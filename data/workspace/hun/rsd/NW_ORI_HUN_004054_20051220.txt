Rekordszezont zár a műkincspiac

Idén 1,9 milliárd forintos forgalmat értek el a karácsonyi festmény-árveréseken a hazai meghatározó cégek. Az aukciósházak összbevétele mintegy félmilliárd forinttal növekedett az elmúlt évhez képest. Idén a legmagasabb bevételt a Mű-Terem Galéria könyvelhette el - írja a Világgazdaság.

Félmilliárd forinttal növekedett idén a legnagyobb műkincs-kereskedőházak bevétele éves szinten. A hazai piac hét legnagyobb galériája összesen 1,9 milliárd forint bevételt ért el. 

A legeredményesebb idén a Virág Judit vezette Mű-Terem galéria könyvelhette el, amely utolsóként tartotta meg téli aukcióját. A cég 657 millió fori9ntos eredményt ért el. A másik piacvezető aukciósház, a Kieselbach galéria 562 millió forintos eredménye szintén jelentős bővülésre utal.

A szezon legdrágább képét a Nagyházi Galéria árverésén ütötték le. Az újonnan felfedezett Csontváry, a Teniszező társaság 90 millió forintért talált gazdára. Forró Tamás cége, a Belvedere Szalon szintén jelentős bevétel növekedést ért el: a karácsonyi bevételt kétszeresen haladja meg a most elkönyvelt 190 millió forint, jelentősen sikerült emelni az árverések sztárdarabjainak kikiáltási árán.