Kiraboltak egy angyalföldi boltot

 

Ismeretlen fegyveres rabolt ki egy élelmiszerboltot Angyalföldön. A támadó - egy 24 év körüli, körülbelül 170 centiméter magas, sötét kabátot, az arca előtt fehér sálat, fején fekete sapkát viselő zömök testalkatú férfi - este hét óra körül tért be a XIII. kerületi Szegedi úton lévő üzletbe. A rabló először fegyverével megfenyegette az eladót, átnyúlt a pulton, kivette a készpénzt a kasszából, majd elmenekült. Azt még nem tudni, hogy mekkora összeget zsákmányolt - áll az ORFK honlapján.