Nem tervez további kamatemelést az EKB

Az Európai Központi Bank (EKB) nem tervez kamatemelés-sorozatot, ezt erősítette meg az EKB igazgatótanácsának egyik tagja, Lorenzo Bini Smaghi az olasz Capital magazinban szerdán megjelent nyilatkozatában. Az interjú az EKB múlt heti, negyed százalékpontos szigorítása - 2,25 százalékra - előtt készült.

"Nem tervezünk az amerikai Fedéhez hasonló, határidőre történő emelési stratégiát, mert Európában nem várható az amerikaihoz hasonló, erős gazdasági fellendülés" - mondta Bini Smaghi. A múlt heti emelésig az EKB irányadó refinanszírozási kamatminimuma 2003. június óta változatlan volt.

 

Az igazgatótanácsi tag azt mondta: az, hogy az EKB nem tervez előre kamatmozdulatokat, azt jelenti, hogy minden kamatértekezleten újra és újra érdemben értékelik az elérhető adatokat.  "Az EKB számára az euró iráni bizalom fenntartása a lényeg, és ez lehetővé teszi alacsony kamatszint tartását, a gazdasági növekedést támogatva" - mondta Bini Smaghi. Hozzátette: kamatcsökkentésről azonban jelenleg egyáltalán nem lehet szó, az euróövezeti országok nagy közadóssága miatt.