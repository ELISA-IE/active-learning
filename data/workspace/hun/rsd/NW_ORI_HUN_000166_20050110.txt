Rövidesen átépítik a Rác fürdőt

A már kétszer megítélt és visszavont állami támogatást ismét megítélte a Rác fürdő átépítésére és bővítésére Kolber István területfejlesztési miniszter, így a projekt egy-másfél hónap múlva megkezdődhet - írja a Világgazdaság. 

Az építkezés összköltsége 4,7 milliárd forint lesz, amiből 750 millió forintot jelent az állami támogatás. A pénzből felújítják és bővítik a fürdőt. 

A projektet bonyolító Rác Nosztalgia Kft. ügyvezetője a lapnak úgy nyilatkozott, hogy a támogatásról szóló hivatalos értesítés megérkezése után egy-másfél hónappal megindul az építkezés, ami várhatóan 18-24 hónapig tart. 