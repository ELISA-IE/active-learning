Kábítószert találtak a Kendermag egyik alapítójánál

Németországban elkapták a drogfogyasztás dekriminalizálásáért küzdő Kendermag Egyesület egyik alapítóját a rendőrök. A férfit kábítószer birtoklásával gyanúsítják.

Az [origo] értesülése szerint marihuánát találtak a német rendőrök a Kendermag Egyesület egyik alapító tagjánál. Az egyelőre nem derült ki, hogy mennyi kábítószer volt a fiatal férfinál: egyes források szerint több kiló, mások szerint viszont csak saját használatra szánt csekély mennyiség.

A drogfogyasztás dekriminalizálásáért küzdő egyesület [origo] által megkérdezett tagjai csak annyit közöltek: a rendőrségi ügyről tudnak, de részleteket nem árulnak el. Közölték azt is, hogy tavaly december óta már nem tagja a Kendermag Egyesületnek a Németországban néhány napja őrizetbe vett férfi.