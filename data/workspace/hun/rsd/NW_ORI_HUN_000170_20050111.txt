Ausztrália forgalmazhat Tokay-t

Az EU és Ausztrália körvonalazódó megállapodás engedélyezné, hogy Ausztrália előállítson és forgalmazzon Tokay néven borféleségeket belföldön és külföldön egyaránt - írja keddi számában a Világgazdaság. 

A Magyarország számára hátrányos szerződésről kedden tart egyeztetést az Unió és Ausztrália. Hazánk azt szeretné elérni, hogy a Tokaji megjelölés földrajzi eredetnevet jelentsen. 

Ha az egyezség ilyen tartalommal jön létre a két fél között, akkor Szlovákia és Olaszország könnyen kérheti az Unió korábbi - számukra hátrányos - döntéseinek felülvizsgálatát a névhasználat ügyében.