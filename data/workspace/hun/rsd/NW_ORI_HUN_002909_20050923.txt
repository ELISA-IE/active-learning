Robbanás történt a Hamász nagygyűlésén

Hatalmas robbanás történt pénteken a Hamász palesztin szervezet egy nagygyűlésén a Gázai övezet északi részén fekvő Dzsebalíjában. Kórházi közlések szerint négy halálos áldozata és 25 sebesültje van a detonációnak.

Szemtanúk közölték, hogy a mentők csonkolódott emberi testeket, illetve leszakadt testrészeket húztak ki egy autóból, amely szétroncsolódott a robbanástól. Egyes jelentések szerint maga az autó volt a robbanás gócpontja. Előzőleg pilóta nélküli izraeli katonai gép húzott el a nagygyűlés helyszíne fölött, de az izraeli hadsereg tagadta, hogy köze lenne a robbanáshoz.

Helyszíni tudósítások szerint a Hamász számos híve fegyveresen jelent meg a nagygyűlésen.