Erőteljes emelkedésben a BUX

A Budapesti Értéktőzsde részvényindexe, a BUX fél tizenkettőkor 20 927 ponton állt, ami a keddi záró értékhez képest 3,03 százalékos emelkedést jelent. A vezető részvények kivétel nélkül erősödtek.

A részvénypiac forgalma délelőtt több mint 8 milliárd forint volt, a vezető részvények erősödtek az előző napi záráshoz képest.

A Mol-papírok ára 4,6 százalékkal 19 660 forintra drágult. Az OTP részvényeinek értéke 3,2 százalékkal 7468 forintra nőtt. A Richter 1,7 százalékkal 36 190 forintra erősödött. A Magyar Telekom-papírok 1000 forintot értek, ami 2,1 százalékos drágulást jelent.