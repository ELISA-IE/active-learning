Erős földrengés volt Iránban

 

Erős földrengés rázta meg vasárnap Irán déli területeit. Iráni kormányzati források szerint a földmozgás teljesen elpusztított négy települést. Kesm szigetén legkevesebb tízen meghaltak és sokan megsebesültek. A rengés erőssége a Richter-skála szerint 5,9-es, központja Teherántól körülbelül ezer kilométerre délre volt. Földrengést észleltek a szomszédos Egyesült Arab Emírségekben is, sok ember az utcára menekült otthonából.