Érvénytelen a BA privatizáció

Érvénytelennek nyilvánította a fővárosi bíróság a Budapest Airport Rt. privatizációját. A magánosítást a BA Rt. dolgozóinak üzemi tanácsa támadta meg.

Jogerősen érvénytelennek nyilvánította a Fővárosi Bíróság a Budapest Airport Rt. privatizációs pályázatát. A bíróság szeptember 22-én hozott döntést, a feleket azonban csak mostanra tájékoztatták az ügyben.

A másodfokú bíróság az elsőfokú bíróság végzését azzal hagyta helyben, hogy a munkáltatónak az ÁPV Rt. által 2005. június 6-án közzétett, a Budapest Airport Rt. részvényeinek értékesítésére vonatkozó pályázati kiírása érvénytelen.

Oravecz Péter, az ÁPV Rt kommunikációs igazgatója korábban úgy nyilatkozott az [origo]-nak, hogy az év végéig mindenképpen szeretnék magán kézbe adni a reptér üzemeltetési jogát.