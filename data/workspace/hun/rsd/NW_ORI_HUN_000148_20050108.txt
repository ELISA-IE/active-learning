Füst és hamu száll az Etnából

Egy évig tartó csend után újra füstoszlop emelkedett az Etna kráteréből, és jelentős mennyiségű fekete hamu hullott a tűzhányó körzetében. Lakott területet egyelőre nem veszélyeztet az Etna.

Ismét aktivitást mutat Szicília tűzhányója, az Etna. Egy évig tartó szünet után a hétvégén füstoszlop emelkedett a vulkánból, amelyet fekete hamueső kísért. Az Etnán működő obszervatórium földmozgásokat nem észlelt és a vulkán kráterében sincs láva. A kráter több oldalnyílásán azonban lávafolyók indultak, amelyek lakott területeket egyelőre nem veszélyeztetnek - tudósított a RAI olasz televízió.

Az Etna a legnagyobb és legaktívabb vulkán Európában. Legutóbbi jelentősebb kitörését 2001-ben regisztrálták, amikor egy héten át lávát lövellt a magasba, és elpusztította egy sípálya pihenőjét. Igazi katasztrófát 1669-ben okozott, akkor a lávafolyam elpusztította Catania várost.