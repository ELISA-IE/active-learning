Hétfőn kivonulnak a szírek Libanonból

Hétfőn a szír csapatok megkezdik a kivonulást Libanonból. A szír hadsereget több lépcsőben vonják ki az országból. A szír elnök hétfőn találkozik majd libanoni kollegájával, hogy egyeztessék a csapatkivonás részleteit. Az Egyesült Államok szerint a csapatkivonás nem elegendő mértékű. Ugyanakkor a libanoni síita szélsőséges Hezbollah szervezet tömegtüntetést szervez keddre, hogy megállítsa a szír csapatok kivonását az országból.

Hétfőn megkezdődik a szír csapatok kivonása Libanonból. Abdel Rahim Mrad libanoni védelmi miniszter szerint a csapatkivonás több lépcsőben történik majd meg, egyelőre a libanoni csapatok a Bekaa-völgy keleti részébe vonulnak vissza. Innen kiindulva lépnék át a szír határt a csapatkivonás második fázisában.

A csapatkivonás az után kezdődik majd, hogy Asszad szír elnök Damaszkuszban megtárgyalja a kivonulás részleteit libanoni kollegájával, Emil Lahúddal. A BBC értesülései szerint először körülbelül ötezer szír katonát vonnának ki Bejrútból, őket újabb tizenötezer katona követné. Asszad elnök szerint a csapatkivonással "Szíria és Libanon teljesíti a Taif-egyezményben és [ a Biztonsági Tanács által hozott] 1559-es számú határozatban foglaltakat".

A Taif-egyezmény zárta le 1989-ben a libanoni polgárháborút. A Biztonsági Tanács 2004-ben hozott határozatot arról, hogy Libanonból az összes külföldi csapatot ki kell vonni, és ezzel párhuzamosan le kell szerelni az országban tevékenykedő fegyveres csoportokat.

A legerősebb libanoni fegyveres csoport máris tiltakozott a BT határozatának betartása ellen. Mint azt a szélsőséges síita szervezet elnöke, Hasszán Naszrallah sejk elmondta, a Hezbollagh nem teszi le a fegyvert, mert álláspontja szerint Libanonnak szüksége vana  védelemre Izraellel szemben. A sejk keddre tiltakozó gyűlésre hívta a hetzbollah szimpatizánsokata a bejrúti ENSZ épületek elé.

Az Egyesült Államok a libanoni kivonilás hírére közölte: továbbra is nyomást gyakorolnak Szíriára. Mint azt Adam Ereli, a külügyminisztérium szóvivője elmondta, azért nem enyhítik Szíriával szembeni politikájukat, "Mert nem hallottuk azt, hogy teljes, és azonnali csapatkivonásról" van szó.

Megebesítetek egy fiatal fiút egy bejrúti tüntetésen

Súlyosan megsebesítettek lőfegyverrel vasárnap este egy fiatal fiút Bejrút központjában, ahol napnyugta után ismét a szíriai csapatok haladéktalan távozását követelő ellenzékiek rendeztek tüntetést - közölték kórházi források. A 18 éves fiatalembert a csípőjén érte a lövés. Orvosai szerint állapota súlyos, de élete nincs veszélyben - tudósít az MTI.

Egy biztonsági illetékes elmondta: a fiút egy olyan gépkocsiból leadott lövés találta el, amelyen a Szíria-barát Amál síita szervezet zászlaja lengett. Az autóban ülők feltehetően az ellenzék egyik járművét vették célba - fűzte hozzá. A libanoni főváros Mártírok terén immár három hete minden este tüntetnek a Szíria-ellenes csoportok.