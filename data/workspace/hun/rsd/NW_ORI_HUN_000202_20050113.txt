Bankot alapíthat a BKV

Valószínű, hogy a BKV szakosított hitelintézetet alapít elektronikus jegy- és bérletrendszere kiépítésének elősegítésére - írja a Napi Gazdaság csütörtöki számában. Az utasok a tervek szerint mintegy 25 ezer forintig feltölthető elektronikus pénztárcával vehetnék igénybe a BKV szolgáltatásait. 

A fővárosi közgyűlés azt is szeretné elérni, hogy a közlekedési kártyával parkolásnál is lehessen fizetni, bár szakemberek szerint a fővárosi parkolás társaságok ellenérdekeltsége miatt a terv nehezen valósítható meg. 