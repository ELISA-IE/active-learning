A halált választotta négy lány a bukás helyett

Négy 16 éves lány csoportos öngyilkosságot kísérelt meg gyógyszerrel az iskolában, mert bukásra álltak. A lányok szerencsére megúszták, a nyíregyházi kórházba szállították őket.

Négy tanulót szállítottak a hétvégén gyógyszermérgezéssel Nyíregyházára, a Jósa András megyei kórházba egy újfehértói középiskolából. A 16 éves lányok, elmondásuk alapján azért vettek be az iskolában különböző otthonról hozott kapszulákat, mert bukásra álltak. A diákoknál gyomormosást hajtottak végre, állapotuk stabil. A csoportos öngyilkossági kísérlet körülményeinek vizsgálatára az Újfehértói Rendőrőrs államigazgatási eljárást indított.