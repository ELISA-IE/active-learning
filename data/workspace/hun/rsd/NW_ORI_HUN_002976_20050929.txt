Csütörtökön megnyitják a Sió-csatornát

A Balaton vízállása mintegy 20 centiméterrel több, mint a sokévi átlag. A jelenleg 110 centis szint, a következő hónapokban további fél méterrel is növekedhet. Ez már szabályos árvízzel fenyeget, amely elöntheti a partközeli településeket, kikötőket, védműveket.

A környezetvédelmi miniszter utasítására, ma délben megnyítják ismét a Sió-csatorna zsilipeit. Persányi Miklós döntése szerint a vízikaput december elejéig nem is zárják le, így a Sió-csatorna hosszú évek után ismét hajózható lesz. Az elvégzett tudományos mérések és elemzések azt bizonyítják, hogy a Balaton ideális vízszintje egy méter. Ennél az állásnál a víz minősége is kíváló lehet és a part menti, alacsonyabb fekvésű településeket sem fenyegeti veszély.