Csúcsot döntött az arany ára

Éves csúcsra emelkedett az arany ára a tegnapi kereskedés során. A növekedést elsősorban a befektetési alapok vételi érdeklődése segítette - írja a porfolio.hu.

Az áremelkedést támogatja a dollár gyengülése és az olajárak folyamatos csúcsdöntése is. A magas olajárak hatására ugyanis előtérbe kerül a gazdasági instabilitás, így a befektetők a biztonságos, értékálló befektetések irányába mozdulnak.

A magas olajárak mellett a makrogazdasággal kapcsolatos aggodalmak is drágítják az aranyat. A nemesfém ugyanis egyfajta biztos befektetési lehetőségként áll a befektetők rendelkezésére

Az arany unciánkénti ára tegnap 448,4 dolláros szinten zárt.