Újra nyitnak a finomítók a Rita után

Csökkent az olajár mert visszaálltak a termelésbe a Rita hurrikán miatt bezárt texasi olajfinomítók. A finomítók nem szenvedték meg annyira a hurrikán pusztítását, mint ara számítani lehetett. A nyílt tengeri olajfúró-tornyokon sem keletkezett akkora kár, mint azt korábban jósolták.

Csökkent az oljár a Rita hurrikán elvonulása után. Az ázsiai kereskedésben hétfőn a West Texas Intermediate nyersolaj ára 69 centtel csökkent, jelenleg 63,50 dollárba kerül. A brent hordója 61.51 dollár jelenleg.

A hurrikán nem okozott akkora károkat, mint amelyekre a vihar előtt számítottaka finomítókban. A Total két Port Arthur-i finomítója marad csak zárva hosszabb időre - ezek komolyabb károkat szenvedtek a viharban. A lezárt 13 olajfinomítóból hat kezdte meg azonnal a munkát, köztük az Exxon baytowni finomítója, amely az USA legnagyobb, ilyen jellegű létesítménye. 

A szövetségi vészhelyzet kezelő ügynökség (FEMA) szerint a finomítók nem szenvedtek olyan károkat, amelyek hosszú távú javítást igényelnének. A Mexikói-öböl térségében sok nyílt tengeri fúrótorony is megsérült, de mint mint Rick Perry, texasi kormányzó elmondta: "viszonylag jó formában vannak". 

"Nagy volt az aggodalom a hurrikán miatt, de végül is nem befolyásolta nagy mértékben az olajtermelést, ez pedig jó a világgazdaságnak" - nyilatkozta a helyzetről Csó Szung.-jún, a Meritz Securities elemzője a BBC Newsnak.