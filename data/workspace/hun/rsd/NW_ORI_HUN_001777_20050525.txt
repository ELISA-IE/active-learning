Textilultimátumot adott Kínának az EU

Ultimátumot adott a kínai textilexport visszaszorítására az Európai Unió. Az Unió kereskedelmi korlátozásokat vezet be Kínával szemben, amennyiben Kína május végéig nem szab gátat az EU-ba irányuló kínai textilexportnak.

Textilultimátumot adott Kínának az Európai Unió. Amennyiben az ázsiai ország nem szab gátat bizonyos textiláruk uniós exportjának, az EU kereskedelmi korlátozásokat vezet be Kínmával szemben.

Peter Mandelsson uniós kereskedelmi biztosa hivatalos tárgyalásra kéri fel Kínát, ha a kínai kereskedelmi főtárgyalóval zajló megbeszéléseken nem sikerül orvosolni a problémát a hónap végéig - írja a Bloomberg hírügynökség.

A biztos hivatala szerdán közölte: elsősorban a pólók és a lenvászon exportjának visszaszorítását várják Kínától. Amennyiben nem sikerül megegyezni az Unió 7,5 százalékos exportnövekedési-határt szab a kínai textilneműknek.

Korábban már sikerült megállapodni, hogy Kína kiviteli vámmal terhel meg 74 különböző textilipari áruféleséget. Ennek hatása egyelőre nem érződik, ezért mind az EU mind az Egyesült Államok igyekeznek további megszorításokra bírni Kínát.