Áramkimaradás a Déli pályaudvaron

Közel három óráig állt a vasúti forgalom a Déli pályaudvar-Tárnok vonalon, illetve Budaörs térségében áramkimaradás miatt. Délután egy után már csak a Déli pályaudvaron nincs áram a vasúti felsővezetékekben.

Délelőtt fél 11-kor áramkimaradás történt a Déli pályaudvaron, amely a kiterjedt a kelenföldi, a ferencvárosi pályaudvarokra, valamint a Tárnok és Budaörs térségére. Emiatt az érintett szakaszokon leállt a vonatközlekedés. A nyílt pályákon veszteglő vonatokat tolatómozdonyokkal vontatták el a legközelebbi állomásokra.

"Valószínűleg a felsővezeték-leszakadás, vagy valamely porcelán szigetelő sérülése okozhatta az áramszünetet" - mondta a Mávinform munkatársa az [origo]-nak. Arra a kérdésre, hogy hány utast érinthetett a vonatok kényszerű leállása, nem tudtak válaszolni.

Délután egy körülre a Déli pályaudva kivételével sikerült helyreállítani az áramellátást.