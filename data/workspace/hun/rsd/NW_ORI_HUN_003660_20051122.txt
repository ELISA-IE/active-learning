Móri bankrablás: Sátoraljaújhelyre vitték Kaisert

 

A móri mészárlás és más bűncselekmények miatt jogerősen, tényleges életfogytiglani fegyházbüntetésre ítélt Kaiser Edét hétfőn, a legnagyobb titokban a sátoraljaújhelyi büntetés-végrehajtási intézetbe szállították. Kaiser Ede védője, dr. Dezső Antal elmondta az [oringo]-nak, hogy az átszállításról ma értesítették őt és Kaiser közvetlen hozzátartozóit. Az ügyvéd váratlannak és érthetetlennek nevezte, hogy az eredetileg kijelölt Szeged helyett, a zempléni városba vitték védencét. A Szegedi Csillagbörtönben éppen most adták át azt a több millió forintért épült, különleges körletet, amelyben az eddig tényleges életfogytiglani börtönbüntetésre ítélteket helyezik el.