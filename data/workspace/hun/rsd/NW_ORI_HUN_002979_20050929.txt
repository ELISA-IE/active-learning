Helyreigazítás

 

Szeptember 14-én a nemzetbiztonsági bizottság ülésén derült ki, hogy egy kisegyház hazugságvizsgáló berendezés vásárlására kért engedélyt, amelyet nem kapott meg. Az érintett egyház nevét nem hozták nyilvánosságra. Az [origo] ezt követően a Magyar Hírlapra hivatkozva azt írta, hogy ez a kisegyház a Magyarországi Szcientológiai Egyház. 

Az egyház az alábbi helyreigazítás közzétételére kérte lapunkat: 

"2005. szeptember 14-én internetes híreinkben valótlanul híreszteltük, hogy a Szcientológiai Egyház hazugságvizsgáló berendezést próbált venni. A valóság ezzel szemben az, hogy az Egyhéz ilyen berendezést nem próbált venni. A valótlan tartalmú híresztelésért az Egyház elnézését kérjük."