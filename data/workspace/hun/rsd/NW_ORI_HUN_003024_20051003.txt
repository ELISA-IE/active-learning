Megúszták a Szilire szavazó SZDSZ-esek

Indulhat egyéni képviselőjelöltként a jövő évi országgyűlési választásokon az a három SZDSZ-es képviselő, akik az államfőválasztáskor az MSZP jelöltjére szavaztak, annak ellenére, hogy frakciójuk ennek ellenkezőjéről döntött - írja a Népszabadság.

Úgy tűnik, megúszták a retorziót azok a szabad demokrata képviselők, akik a köztársaságielnök-választáson a frakciódöntéssel szemben Szili Katalinra szavaztak - írja a Népszabadság. A lap szerint mind a három képviselő - Béki Gabriella, Mécs Imre és Wekler Ferenc is - indulhat egyéni képviselőként a jövő évi országgyűlési választáson. 

Mécs ügyében egyenesen a párt országos tanácsa kérte a az I. és II. kerületi szervezetet, hogy mielőbb döntsenek jelöltségéről. Mécs az előző választáson az I. kerületben indult, de mostanáig késett jelölése. Wekler Ferencet már korábban jelölték Baranyában, Béki Gabriella pedig elfogadta a XVIII. kerületiek felkérését - írja a Népszabadság. 