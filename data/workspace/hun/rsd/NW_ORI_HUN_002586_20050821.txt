Veszélyes bányákat zártak be Kínában

Több mint 70 veszélyesnek minősülő bányát zártak be ideiglenesen Kínában.

Több mint 70 szénbányát zártak be Kína északkeleti részén átmenetileg, egy átfogó ellenőrzés miatt. Az intézkedésbe mindazon bányákat bevonták amelyeket potenciálisan veszélyeztet a nagy esőzések miatt áradás, vagy a földcsuszamlások.

Kína szénbányái a világ legveszélyesebbjei közé tartoznak, évente több ezer bányász veszti életét a föld alatt, különféle balesetekben, amelyek nagy részét a bányák nem megfelelő biztonsági felszereltsége okoz. 