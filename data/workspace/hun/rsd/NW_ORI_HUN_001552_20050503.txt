Boltok nyílnának a Déli pályaudvar tetején

Nemzetközi befektetők is érdeklődnek a Déli pályaudvar többhektárnyi, fejlesztésre kijelölt területe iránt. A MÁV tervei szerint befednék a vágányokat, és a beépítés fölött - a pályaudvar tetején - parkoló, park, áruház, üzletek kaphatnának helyet. 

Évek óta romlik a Déli pályaudvar állapota, eredeti burkolóanyagai sorra lekerülnek az épületről. A felújítás folyamatát gyorsíthatja, hogy külföldi befektetők is érdeklődnek a pályaudvar iránt. Itthon is előrelépett a Déli pályaudvari projekt ügye, bár egyelőre nem tudni, mikor kezdődhet meg az átépítés. Az elképzelések szerint kulturális és kereskedelmi létesítményeket alakítanak ki. Az állomáson befednék a meglévő tizenkét vágányt, és a beépítés fölött - a pályaudvar tetején - parkoló, park, áruház, üzletek kaphatnának helyet. A most meglévő beépítési terv azonban egyelőre csak egy lehetséges megoldás, a végleges építészeti kialakítás a további tervezés során várható - írja a Népszabadság.