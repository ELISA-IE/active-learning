Egy román asszony 67 évesen szült

Kielégítő állapotban van az a csecsemőt, amelyet egy 67 éves asszony hozott világra Romániában - írja a BBC News. Az anya a legidősebb életkorban szülő asszony az eddigi feljegyzések szerint.

Kislányt szült egy 67 éves román asszony Bukarestben. Adriana Iliescu az eddigi feljegyzések alapján a legidősebb korban szülő anya - írja a BBC News. Az asszony kilenc éve termékenységi kezelést kapott, mert nem tudott teherbe esni. Most is mesterséges megtermékenyítéssel esett teherbe.

A nyugdíjas egyetemi tanárként élő Iliescu a szülés után azt mondta, hogy nagyon boldog, mert mindig is anya szeretett volna lenni. A jövő miatt pedig nem aggódik, mert - mint mondta - családjában gyakoriak a hosszú életű emberek.

A gyereket császármetszéssel hozták világra, a terhesség hetedik hónapjában. A beavatkozásra azért volt szükség, mert ikerpárja meghalt a méhen belül. Az újszülött 1,4 kilogrammal jött világra, még mindig felügyelet alatt áll, de normálisan lélegzik - közölte a kórház.

Egy indiai asszony 2003-ban 65 évesen szült.