Az Európai Parlament megszavazta az EU-alkotmányt

Az Európai Parlament szerdai ülésén nagy töbséggel megszavazta az Európai Alkotmányt. A képviselők felszólították a tagországok kormányait, hogy ismertessék meg állampolgáraikkal az európai alapszerződés előnyeit - írja a BBC News.

Az Európai Parlament szerdai ülésén pontosan 500 igen, 137 nem szavazat és 40 tartózkodás mellett elfogadta az Európai Unió alkotmányos szerződését. A szavazás részben formális volt, hiszen az EU alkotmánya csak akkor léphet életbe, ha mind a 25 tagország támogatja népszavazáson vagy parlamenti voksoláson az alapszerződést.

A szerződésről tíz országban tartanak majd népszavazást. Az elsőt Spanyolországban rendezik majd február 20-án. Itt már megkezdődött a kormány a nagyszabású népszerűsítő kampánya: szórólapok, plakátok szólnak majd az alkotmányról, de lesz a szavazást népszerűsítő focimeccs is - írja a BBC News.

Eddig két ország, köztük Magyarország ratifikálta az alkotmányos szerződést. Mindkét helyen paramenti szavazáson döntöttek a kérdésről, az alső voksolást Litvániában rendezték a kérdésről.