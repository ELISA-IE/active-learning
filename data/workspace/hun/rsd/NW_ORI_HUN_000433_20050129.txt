Szonda: Nem változtak az erőviszonyok

Az összes megkérdezett körében a decemberi 27 százalékról 31 százalékra bővült a Fidesz tábora, és 25-ről 28 százalékra az MSZP-é - áll a Népszabadság által közölt Szonda Ipsos felmérésében. A biztos pártválasztók körében a Fidesznek 48, az MSZP-nek 40 százalékos támogatottsága van, decemberhez képest ebben nem történt változás.

A Szonda Ipsos felmérése szerint meglehetősen lanyha a választási részvételi aktivitás, egy most vasárnapi parlamenti választáson a megkérdezettek 51 százaléka venne részt.

 

A biztos pártválasztók körében a Fidesznek 48, az MSZP-nek 40 százalékos támogatottsága van, decemberhez képest ebben nem történt változás. Az SZDSZ 4, az MDF és a MIÉP 3-3 százalékon áll - áll a Népszabadságban közzétett közvélemény-kutatási eredményben.

 

A Szonda Ipsos januártól laptop segítségével méri a pártok támogatottságát, így lehetőség van arra, hogy a megkérdezett maga üsse be a választ, anélkül, hogy a kérdező azt látná. Ez nagyobb válaszadási hajlandóságot eredményezett, ami a Fidesz és az MSZP szimpatizánsainak számát növelte. Az összes megkérdezett körében a decemberi 27 százalékról 31 százalékra bővült a Fidesz tábora, és 25-ről 28 százalékra az MSZP-é. A kisebb pártok támogatottsága nem nőtt.