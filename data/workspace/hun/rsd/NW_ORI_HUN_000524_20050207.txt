Januárban csökkent a devizatartalék értéke

A Magyar Nemzeti Bank nemzetközi tartalékainak értéke 11,524 milliárd euró volt január végén, ami 179 millió eurós csökkenést jelent havi összehasonlításban és 763 millió eurós növekedést éves összevetésben - közölte honlapján előzetes adatként a jegybank. 

A jegybanki tartalékok értéke 10,1 milliárd euró volt 2003 végén, míg 2003 januárjában 14,2 milliárd eurót tett ki. Az akkori szint azonban az átlagosnál jóval magasabb volt, hiszen az MNB a forint felértékelődésére játszó spekuláció során több mint 3 milliárd eurót vásárolt, melyet később értékesített - írja az adatokat értékelve az MTI. 