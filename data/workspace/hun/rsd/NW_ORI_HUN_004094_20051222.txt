Kifizették a britek Ferihegyet

Megérkezett az államkincstárba Ferihegy vételára. Az 464,5 milliárd forintnak megfelelő fontot, forint- vagy devizaadóságok törlesztésére használja majd fel a pénzügyi kormányzat. A BAA 75 évre vásárolta meg Ferihegy üzemeltetési jogát.

Megérkezett az államkincstárba a Budapest Airport Rt hetvenöt mínusz egy százalékának vételára - közölte csütörtökön a pénzügyminiszter. Az 1,26 milliárd fontot a Nemzeti Bank váltja majd forintra, így a bankközi devizapiacon nem várható nagyobb forintkereslet. A reptér vételára 464,5 milliárd forint.

A Pénzügyminisztérium korábbi közlése szerint a BA Rt. privatizációjából származó bevételt hitelek előtörlesztésére használják majd fel, amelyből részben átvállalják a Nemzeti Autópálya Rt. egy jelentősebb, mintegy 170 milliárd forintos hitelét. Emellett olyan államadósságot törlesztenek, amelyeknek kamatfelára jelentős mértéket tesz ki. A kormány a jegybankkal konzultál majd arról, hogy forint- vagy devizaadósságot törlesszenek a BA Rt. eladásából befolyó privatizációs bevételből.

A BA Rt. privatizációjáról szóló szerződést vasárnap írták alá. A ferihegyi repülőteret üzemeltető 8,02 milliárd forint jegyzett tőkéjű BA Rt. részvényeinek 75 százalék mínusz egy szavazat tulajdoni hányadát adta el az ÁPV Rt., bizonyos az üzemeléshez szükséges állami eszközöket értékesített a Kincstári Vagyoni Igazgatóság és 75 évre az üzemeltetési jogot is megkapta a brit repülőtér üzemeltető társaság.

A magyar privatizáció történetében ez az eddigi legnagyobb értékű egyszeri privatizációs tranzakció. A BAA International Ltd. 464,56 milliárd forintot ajánlott a fenti vagyonelemekért, miközben a nyár folyamán egy független vagyonértékelő a tranzakció piaci értékét (beleértve a részvényeket, az eszközöket és a 75 éves vagyonkezelői jogot is) 110 milliárd forintra becsülte.

A BA Rt. értékesítését másfél éve kezdte meg intenzíven előkészíteni az ÁPV Rt. és a privatizáció módjáról szóló kormánydöntés után, 2005. júniusában tette közzé a tenderfelhívást. Az első fordulóban, a kilenc ajánlattevő, nettó 202 milliárd és 390 milliárd forint közötti tranzakciós összeget ajánlott. Az úgynevezett rövidített listára felkerült: a BAA, a Hochtief, a Fraport, a Macquarie Airports, és a Copenhagen Airports. 

A BA Rt. dolgozói azonban augusztusban a munkaügyi bíróságon nyilváníttaták érvénytelenné a privatizációs pályázatot. Az ÁPV Rt. lefújta, majd újra kiírta Ferihegy eladását. Végül három cégcsoport: a BAA, a Fraport és a Hochtief .