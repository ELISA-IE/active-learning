Havazik Budapesten

 

Egyre erősebben havazik Budapesten. Az utak burkolata nedves, a mellékutcákban számítani kell havas szakaszokra - főként a külső területeken és a magasabban fekvő részeken. Budapesten a fő- és a tömegközlekedési útvonalak jól járhatók.  A tömegközlekedésben nincs fennakadás, a BKV járatai menetrend szerint közlekednek - közölte Fehér Nagy Tibor, a közlekedési vállalat fődiszpécsere az MTI-vel.Az FKF Rt. 70 géppel megkezdte a budapesti utak síkosság-mentesítését. A cég azt kéri a házak tulajdonosaitól és kezelőitől, hogy a balesetek elkerülése érdekében mielőbb kezdjék meg a járdák megtisztítását. 