Útlezárások a budapesti Hídünnep miatt

 

Szombaton délelőtt kezdődik Budapesten a kétnapos 'Hídünnep és dunai vízi karnevál'. A programsorozat rendezvényei a Lánchídon, az Alagútban, a Clark Ádám téren, a Roosevelt téren, az Akadémiai parkolójában, a Széchenyi alsó rakparton és a Dunán zajlanak.

Emiatt vasárnap hajnalig lezárják a Lánchidat, az Alagutat, a Clark Ádám tér környékét, a Széchenyi felső rakpartot, és a Roosevelt tér egy részét. A Budai Várba a Fő utca-Corvin tér-Szalag utca útvonalon lehet feljutni, az Akadémia utca a József Attila utca felől a Roosevelt téren át érhető el.

A 16-os és a 105-ös buszok az Erzsébet hídon közlekednek, kerülőt tesz a 86-os autóbusz is mindkét irányban.