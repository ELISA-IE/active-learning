Negyvenen meghaltak egy pakisztáni esküvőn

 

Legalább negyven ember halálát okozta petárdák robbanása vasárnap a pakisztáni Lahorban egy esküvői buszon - közölték a helyi hatóságok. A szerencsétlenséget az okozta, hogy a násznép egyik tagja eldobott egy petárdát a busz alá, az éppen a jármű üzemanyagtartálya alatt robbant fel, és a detonációban felrobbantak az ünneplésre szánt, a buszon felhalmozott további petárdák is. A busz olyan gyorsan lángra kapott, hogy a bent ülőknek nemigen volt esélyük a megmenekülésre. Több holttest a felismerhetetlenségig elégett. A katasztrófában további 12-en sebesültek meg.