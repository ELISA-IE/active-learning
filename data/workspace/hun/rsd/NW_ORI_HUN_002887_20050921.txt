Poloskát találtak az illetékhivatalban

Lehallgató készüléket talált irodájában a Pest Megyei Illetékhivatal helyettes vezetője. A rendőrség ismeretlen tettes ellen nyomozást indított.

A Pest Megyei Illetékhivatal vezető helyettesének irodájában felújításokat végeztek, s ekkor a munkások az álmennyezetben egy kis lehallgató készüléket találtak - írta a Magyar Nemzet.  Kohári Emese, az illetékhivatal vezető helyettese feljelentést tett a rendőrségen. Kormos Endre, a BRFK sajtóreferense elmondta: biztonságtechnikai szakértő bevonásával folytatják a nyomozást, amely hosszabb ideig is eltarthat.