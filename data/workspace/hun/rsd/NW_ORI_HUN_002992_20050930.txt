Csak az enyhe idő óvhatja meg a tűztől Los Angelest

Megússza a tűzvészt Los Angeles, ha az előrejelzéseknek megfelelően csapadékosabbra fordul pénteken az időjárás. A 64 négyzetkilométert letaroló lángok, melyekkel 3000 tűzoltó küzd, megközelítették Los Angeles külterületeit - írja a Los Angeles Times.

Több mint 3000 tűzoltó küzd a Los Angeles környéki vadontüzekkel. A tűz megközelítette Los Angeles külső területeit - írja a Los Angeles Times. A tűz már több mint 64 négyzetkilométert perzselt fel.

Az előrejelzések szerint péntekre Los Angeles térségében enyhébbre és nedvesebbre fordul az időjárás, illetve a szél is csillapodik. A tűzoltókra azonban még kemény munka vár, egyes tűzfészkek felett ugyanis mostanra szinte teljesen elvesztették az ellenőrzésüket.

A lángok a legnagyobb pusztítást Ventura megyében és a San Fernando völgyben végezték. Itt számos terület füstben úszik, a hamu pedig mindent ellep. Számos kisebb hegyi települést ki kellett lakoltatni a gyorsan előretörő lángok miatt.