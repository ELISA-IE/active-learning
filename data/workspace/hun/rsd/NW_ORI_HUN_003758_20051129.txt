A magyarok többsége atomenergia-párti

Legkevésbé a magyarok és a svédek, a leginkább pedig az osztrákok utasítják el az atomerőműveket - írja a Népszabadság egy európai uniós felmérés alapján. 

Összesen 25 ezer embert kérdeztek annak a felmérésnek a során, amelyet az Európai Bizottság számára készítettek. Az Eurobarométer-jelentés szerint jelentős az eltérés az egyes tagországok között az atomenergia megítélésében - írja a Népszabadság. 

A felmérés szerint Magyarország atompártinak számít, mivel a megkérdezettek 65 százaléka támogatja annak használatát. A magyar válaszadók mindössze 14 százaléka utasította el teljes mértékben az atomenergiát. A második h4elyen Svédorszég áll, ahol a lakosság 64 széázaléka támogatja, és 33 százaléka ellenzi a nukleáris energiát. 

A lap szerint legkevésbé Ausztriában és Görögországban támogatják ezt a fajta energiatermelést, a görögök 86, az osztrákok 88 százaléka utasítja el. Az magyarországi elutasítók az uniós átlaghoz képest kevesebben vannak, de makacsabbak. 

A radioaktív hulladékokkal kapcsolatban a hazai megkérdezettek 32 százaléka jól értesültnek vallotta magát, 43 százalék viszont úgy érezte nem eléggé tájékozott. A válaszolók negyede egyáltalán nem tájékozott ez ügyben. Az Európai Unióban átlagosan minden negyedik megkérdezett állította, hogy tájékozott a radioaktív hulladék sorsával és veszélyeivel kapcsolatban - írja a Népszabadság. 