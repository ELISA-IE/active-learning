Milliárdosként sem bírnák munka nélkül olvasóink

Szavazásunk eredménye szerint olvasóink nagy többsége akkor is tovább dolgozna, ha nyerne egymilliárdot. A legtöbben folytatnák a munkát, de munkahelyüket lecserélnék. Mindössze a szavazók hatoda van torkig és mondja azt: soha többé munka.

Az [origo] olvasóinak nagy többsége milliárdosként tovább dolgozna - derül ki a szavazásunkra érezett válaszokból. A többség (37 százalék) tovább dolgozna, de valami egészen mást csinálna, mint eddig.

A szavazók negyede világkörüli útra indulna, de utána ismét munkába állna. Sokan (21 százalék) pedig milliárdosként az unalom elől menekülne a munkába. Mindössze olvasóink hatoda (17 százalék) mondta azt: elég volt, soha többé munka.

A szavazásra vasárnap 11 óráig 6833 szavazat érkezett.