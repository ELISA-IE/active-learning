A boszniai szerb vezetés elismerheti felelősségét a srebrenicai népirtásban

A Főmegbízotti Hivatal (OHR) sajtóközleménye szerint a Boszniai Szerb Köztársaság (Republika Srpska, RS) vezetése elismerte felelősségét az 1995-ös srebrenicai vérengzésért, amelyben 7-8000 boszniai muzulmán vesztette életét. Az OHR a bejelentést a boszniai szerbek miniszterelnökének, Pero Bukeljovicsnak a szavaira arra alapozza, amelyek szerint a Srebrenica Bizottság soha nem közölte, hogy megöltek 8000 bosnyákot. 

"A Srebrenica Bizottság közleményt adott ki arról, hogy előre kitervelten és megfontoltan öltek meg 7-8000 bosnyákot, akik boszniai szerb katonák fogságában voltak." - jelentette be egy nemzetközi szervezetek számára tartott konferencián Kevin Sullivan, az OHR sajtószóvivője. Ezzel a szerbek utolsó ütőkártyája is megsemmisült, mostmár nem tudnak hová bújni a felelősség elől. 

Sullivan - közleménye szerint - rávette a boszniai szerbek vezetőjét, hogy hivatalosan is kérjen elnézést a srebrenicaiaktól, akik átélték a szörnyűségeket 1995 júliusában. A sajtószóvivő kifejtette, hogy jelen pillanatban nem az a fontos (ami a boszniai szerbek másik vesszőparipája), hogy van-e a srebrenicai áldozatokról pontos, név szerinti lista vagy sem. "Bukeljovics úrnak és a többi boszniai szerb vezetőnek meg kellett értenie, hogy a tagadás ideje lejárt és hogy ez az ország már a jövő felé fordult." - mondta Sullivan.

Emlékeztetett arra is, hogy az ENSZ által Srebrenica Bizottság azért jött létre, hogy igazságot szolgáltasson azok emlékének, akik tömegirtás áldozatai lettek azon a tíz évvel ezelőtti júliuson és véget vessen a manipulációknak, amelyek a szörnyű igazság elferdítésével próbálkoznak. "Csak a legaljasabbak képesek elfutni az igazság elől azáltal, hogy letagadják a történteket" - fejezte be mondandóját szóvivő.

Amennyiben Bukeljovics miniszterelnök és a többi vezető is Sullivan akarata szerint cselekszik, akkor az jelentős mérföldkő lenne a hányatott sorsú boszniai államszövetség életében. Egy bocsánatkérő bejelentés a Bosznia-Hercegovinában nyögve-csikorogva megindult intézményi változások szekerén is nagyot taszíthatna a demokrácia és az európai integráció felé vezető úton.

Boczka Károly