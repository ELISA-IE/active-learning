Májustól ingyen lehet kerekesszéket kölcsönözni

Májustól gyakorlatilag ingyen juthatnak a betegek gyógyászati segédeszközökhöz, az új kölcsönzési rendszeren keresztül. A betegeknek csupán az eszköz - például egy kerekesszék - árának öt százalékát kell letenniük, amit később visszakapnak. A kölcsönzési díjat az OEP állja  - írja a Népszabadság.

Várhatóan májusban megnyílnak azok a boltok, ahonnan nem csak vásárolni, hanem kölcsönözni is lehet majd gyógyászati segédeszközöket, például kerekesszéket. Sok rászorulónak így nem kell megvennie az eszközöket, hanem ingyen juthat hozzájuk. A kölcsönzési díjat ugyanis teljes egészében az OEP állja - írja a Népszabadság. 

A rászorulóknak a tervek szerint az eszköz árának legfeljebb öt százalékát kell majd befizetniük, amit később visszakapnak. Az állam másfélmillió forintot különített el a kölcsönzési rendszer 2005-ös működtetésére. Az ebben részt venni kívánó cégek pályázhatnak, a nyertesnek vállalnia kell, hogy az orvos által felírt segédeszközt 48 órán belül eljuttatják a beteghez - írja a Népszabadság.