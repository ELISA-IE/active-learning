Közlekedés - szombat

 

Cinkota és Gödöllő között hév-pótló buszok viszik az utasokat a hétvégén. A 15-ös autóbuszok - a Ráday utcát elkerülve az Üllői út- Ferenc körút útvonalon járnak. Nem közlekedik a Budavári Sikló tavaszi karbantartás miatt.

Rendezvény miatt tilos megállni a mai napon a Pesti alsó rakparton, a Liszt Ferenc téren, a Wesselényi utcában és a Dohány utcában a táblákkal jelölt helyeken. Este fél 10-től 11 óráig lezárják a Pesti alsó rakpartot a Lánchíd és a Margit híd között.

Mossák a Lágymányosi hidat, a külső sávot szakaszosan elkerítik ma a Pest felé, vasárnap pedig a Budára vezető oldalon 9-16 óráig.

A Városligeten átvezető Kós Károly sétányt a hétvégére ismét lezárták a gépjárműforgalom elől (szombaton reggel 7-től vasárnap este 8 óráig). Az M3-as autópályát a Hungária körút felől lehet elérni.

Kertészek dolgoznak az Andrássy és a Váci úton, szakaszos útlezárásokra kell számítani.

A Soroksári út szervizútját lezárják a Liliom utcánál ma reggel 7 órától vasárnap délután 6 óráig, mert sebességcsökkentő küszöböt építenek. A korlátozás miatt zsákutca lesz a Liliom utca a Vaskapu utcától a Boráros térig, valamint a Gabona utca.