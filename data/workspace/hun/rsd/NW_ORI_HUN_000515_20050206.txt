Lövéssel fékezték meg a rendőrt késelő férfit

Lövéssel fékezték meg azt a 43 éves  férfit, aki késsel támadt az intézkedő rendőrökre Sümegen.

Késsel támadt az intézkedő rendőrökre egy férfi Sümegen, akit csak a lábára leadott lövéssel tudtak megfékezni a rendőrök vasárnap hajnalban. Az eset előzménye: három férfit egy sümegi szórakozóhely előtt igazoltatták a rendőrök. Amikor azonban az egyiküknél kábítószer-gyanús csomagot találtak, a férfi nem engedte, hogy rátegyék a bilincset.

A férfi ezt követően kést rántott és megsebesítette az egyik rendőrt. A férfi a rendőrök többszöri felszólítása ellenére sem dobta el a mintegy 20 centiméter hosszú pengéjű kését, így az egyik rendőr a lábára lőtt. Az emberölés kísérletével és hivatalos személy elleni erőszakkal gyanúsított férfit az ajkai kórházba szállították.