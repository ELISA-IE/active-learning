Öngyilkos merénylet Tel-Avivban

Az izraeli televízió szerint három halálos áldozata van a péntek este egy tel-avivi diszkóban elkövetett öngyilkos merényletnek. Izrael megtorlással fenyegette meg a palesztinokat.

Az izraeli-palesztin békefolyamat beindulása óta legsúlyosabb merényletnek a televízió információi szerint legalább harminc súlyos áldozata van. A merényletet Tel-Aviv egyik strandján lévő The Stage nevű diszkóban követték el -nyilatkozta a város rendőrfőnöke. A rendőrfőnök is megerősítette az áldozatok számát. 

A merényletért az AFP-nél telefonon az Al-Aksza Mártírjainak Brigádjai szélsőséges palesztin szervezet vállalta a felelőséget. Más hírek szerint az Iszlám Dzsihád szélsőséges szervezet követte le az öngyilkos merényletet.

Izrael megtorlással fenyeget

Az öngyilkos merénylet után Izrael katonai megtorlást helyezett kilátásba, ha a palesztinok nem lesznek urai a biztonsági helyzetnek. Gideon Ezra izraeli belbiztonsági miniszter helyi rádiónak szombatra virradóra adott nyilatkozatában azt nyilatkozta, hogy Izraelnek nincs más választása, ha a palesztinok nem tudják kézben tartani a helyzetet, akkor Izrael katonai erővel teszi azt.