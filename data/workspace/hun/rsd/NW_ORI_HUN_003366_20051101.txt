Fizet a Greenpeace a megrongált korallzátonyért

Hétezer dolláros kártérítést fizet a Greenpeace egy megrongált korallzátonyért. A szervezet hajója kedden ütközött egy világhírű zátonynak a Fülöp-szigeteken.

Kártérítést fizet a Greenpeace, miután hajójával megrongált egy fülöp-szigeteki korallzátonyt. A nemzetközi szervezet hajója hétfőn roncsolta össze 96 négyzetméteren az UNESCO világörökségi listáján is szereplő Tubbataha-zátony Nemzeti Park koralljait.

A szervezet, keddi közleménye szerint felelősnek érzi magát a történtekért, ezért hétezer dollárt fizet Manilának. Hozzáteszik azonban, hogy a hasonló balesetek elkerülhetők volnának, ha a térségről pontosabb tengeri térképek állnának rendelkezésre.