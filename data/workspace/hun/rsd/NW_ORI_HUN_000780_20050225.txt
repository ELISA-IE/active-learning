Hiller nőt jelölne államfőnek

Hiller István, az MSZP elnöke szerint jót tenne az országnak, ha a következő államfő nő lenne. Gönczöl Katalin nem vállalja a jelölést - írja a Népszabadság.

Az államfőjelöltet az MSZP szeretné bejelenteni először, várhatóan április 15-én. Hivatalosan a jövő kedden kezdődik az MSZP-n belül az egyeztetés. Az elnökség, a frakció és a pártszervezetek mellett kikérik baloldali és liberális értelmiségiek, neves baloldali személyiségek véleményét is a szempontokról. 

Hiller István, az MSZP elnöke személyes véleménye szerint "jót tenne az országnak", ha a következő államfő nő lenne, nevet azonban nem mondott. Az MSZP-n belül eddig Szili Katalin, Gönczöl Katalin és Göncz Kinga neve került szóba. Vannak támogatói Kósáné Kovács Magdának is. Gönczöl Katalin a Népszabadság értesülései szerint nem vállalja a jelölést. 