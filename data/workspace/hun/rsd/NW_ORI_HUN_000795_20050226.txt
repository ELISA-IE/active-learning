Lezuhant egy amerikai helikopter Dél-Koreában

Egy amerikai katona meghalt, egy másik pedig megsebesült, amikor helikopterük szombaton lezuhant gyakorlatozás közben.

Az Apache típusú helikoptert a II. gyalog hadosztály használta. Helyi idő szerint szombaton fél 12 előtt nem sokkal használták a gyakorlathoz, amikor a gép lezuhant - írta a CNN.

A helikopteren csak két személy tartózkodott: egyikük meghalt, a másikuk megsebesült. Őt egy közeli kórházba szállították.

A hadosztály felfüggesztette a gyakorlatozást, míg ki nem derül, miért zuhant le a helikopter.