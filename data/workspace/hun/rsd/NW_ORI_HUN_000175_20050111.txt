Ismét tizedével bővült az ipari termelés

Novemberben az ipar termelése 10,5, munkanaphatástól megtisztítva pedig 7,7 százalékkal bővült egy év alatt - közölte előzetes adatként a Központi statisztikai Hivatal honlapján kedden. 

Az ipari termelés 2004 első tizenegy hónapjában 8,7 százalékkal nőtt éves összevetésben, míg novemberben a növekedés havi üteme kiigazított adatok szerint 0,2 százalékos volt - áll a közleményben.