Helyreigazítás

 

A Heti Válasz határozottan visszautasítja a Népszabadság azon sejtetését, hogy önkényesen szelektálta volna Kulcsár Attila kihallgatási jegyzőkönyveiben található neveket. Bobrovniczky Kristóf, a hetilap igazgató-főszerkesztője szerint a hozzájuk eljuttatott jegyzőkönyvekből nem idéztek neveket - amelyeket így nem is szelektálhattak -, és azt is jelezték, hogy mielőtt közzétennék a kérdéses listát, felkeresik az érintetteket. 

A Heti Válasz főszerkesztője jelezte azt is, hogy a Népszabadság szándékosan, vagy figyelmetlenül keverte Zámbó Gyula ügyvéd megállapításait, amelyeket általában a "sajtóról" vagy a "korábban megszellőztetett nevekről" tett, saját megjegyzéseivel, amelyek a Heti Választ rossz színben tüntetik fel. A Heti Válasz ezért helyreigazítást kért a Népszabadságtól, és azoktól, akik idézték a napilapot.