Hazament a felrobbant ház néhány lakója

Hétfőn délután néhányan visszaköltözhettek abba a társasházba, melyet vasárnap hatalmas robbanás rázott meg. A robbanásban öten sérültek meg, három lakás megsemmisült. 

Hétfőn délután 6 óra után néhányan visszaköltözhettek a vasárnap felrobbant fővárosi társasház ép lakásaiba - közölte a Klub Rádió. A robbanás okát egyelőre nem tudták megállapítani.

A vasárnap délután történt robbanásban öt ember sérült meg - hárman könnyebben, egy súlyosan, egy pedig életveszélyesen -, három lakás teljesen összeomlott, a ház egy része egy parkoló autóra zuhant. A házban összesen 17-en laknak, közülük öt embert kellett kórházba szállítani vasárnap, a robbanást követően. 12 ember ismerőseinél, rokonainál töltötte az éjszakát.