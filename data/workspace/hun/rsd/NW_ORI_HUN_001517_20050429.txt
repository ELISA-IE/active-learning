Közel megduplázta profitját a Microsoft

A világ első számú szoftvergyártója pénzügyi harmadik negyedévében közel megduplázta nyereségét, köszönhetően a szoftverei és az Xbox játékkonzola iránti erős keresletnek - írja a BBC.

A Microsoft nyeresége 2,56 milliárd dollárra növekedett a március 31-én zárult pénzügyi harmadik negyedévben, az előző éves 1,32 milliárd dollárról. A társaság bevételei 9,18-ról 9,6 milliárd dollárra nőttek, ami alatta marad az elemzők átlagosan 9,8 milliárd dolláros várakozásának.

A társaság a folyó pénzügyi utolsó negyedévére 10,1-10,2 milliárd dolláros bevétellel számol, míg elemzők 10,1 milliárd dollárral.