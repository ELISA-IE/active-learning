Háromnegyedével nőtt az Union Biztosító bevétele

Az Union Biztosító Rt. 9,6 milliárd forint díjbevételt ért el 2004-ben, ami 77 százalékkal haladja meg az egy évvel korábbit - közölte Zsoldos Miklós elnök-vezérigazgató csütörtökön.

Az elnök nyereségadatot az anyavállalati előírásokra hivatkozva nem közölt és emlékeztetett: a társaság az elmúlt öt évben több mint ötszörösére növelte díjbevételét, miközben a magyar biztosítási piac csak a duplájára bővült.