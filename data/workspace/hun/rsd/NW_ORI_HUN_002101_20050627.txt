Emelkedik a buszjegy ára

Július elsejétől 5 százalékkal emeli árait a BKV. A buszjegy 170 forint lesz, az egy hónapra érvényes bérlet ára 6250 forintra emelkedik. 

A január elsején életbe léptetett 10 százalékos áremelés után július 1-től újabb 5 százalékkal emeli az árait a BKV. A vonaljegy 160 forintról 170-re emelkedik, a havibérlet 5950 forintról 6250 forintra. A diákbérlet 2360 forint lesz július elsejétől. A metrószakaszjegy, amivel - 30 percen belül - legfeljebb három megállót lehet utazni, 120 forint lesz. Az egy átszállásra, legfeljebb 5 megálló távolságra alkalmas szakasz-átszállójegy árát 185 forintra emelik. Az átszállójegy pedig 270 forintba kerül július elsejétől.