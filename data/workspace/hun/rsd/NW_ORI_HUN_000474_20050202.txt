Kína hitelezte a Jukosz államosítását

A kínai CNPC Bank 6 milliárd dolláros hitet nyújtott az orosz állam tulajdonában lévő Rosznyefty számára a Jukosz termelőegységének megvásárlásához - írja a BBC. Kína cserébe hosszú távú szállítási szerződést kötött az orosz olajcéggel. 

A kínai hitel az orosz állami VEB közvetítésével jutott el a Rosznyeftyhez; a cég közvetett módon, árverésen szerezte meg a Jukosz legnagyobb termelőcégét, a Juganszknyeftyegazt 9,3 milliárd dollárért. 

Elemzők szerint Kína az orosz tulajdonviszonyok bizonytalansága miatt inkább saját olajszükséglete egy részének hosszú távú biztosítását kérte a hitelért cserébe. 