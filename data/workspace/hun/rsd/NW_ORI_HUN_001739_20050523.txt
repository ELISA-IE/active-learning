Hatodik napja olvassák a Jukosz-ítéletet

Immár hatodik napja tart az ítélethirdetés Mihail Hodorkovszkij perében. A feldarabolt Jukosz olajcég vezérét akár 10 év börtönre is ítélhetik a bírák. az üzletember védői továbbra is kitartanak azon véleményük mellett, hogy Hodorkovszkij ellen koncepciós per folyik.

Hatodik napja olvassák a Jukosz-vezér, Mihail Hodorkovszkij ítéletét.  Oroszország leggazdagabb emberét lopással, nagy összegű adó- és biztosítási csalással, valamint hivatalos papírokkal való visszaéléssel vádolják - tudósít a BBC News. Az egykori olajmágnás "számláján" 4,5 milliárd dollár olajbevétel elsikkasztása és későbbi tisztára mosása is szerepel. A végső döntésre előreláthatólag még várni kell. 

Mihail Hodorkovszkij védői már korábban elmondták: ha ügyfelüket bűnösnek találják, fellebbeznek. Az olajmágnás támogatói szerint Mihail Hodorkovszkij csupán annyiban bűnös, hogy sikeres üzletemberként ellenzéki politikai pártokat támogatott a mindinkább tekintélyelvű Oroszországban. Ezt támasztja alá az is, hogy a felolvasott ítélet eddig gyakorlatilag megegyezik a vádirat szövegével.

Miután 27,5 millió dolláros adótartozását nem tudta visszafizetni, a korábban sikertörténetként számon tartott Jukoszt az orosz hatóságok feldarabolták, és felosztották az orosz olajpiac szereplői között.