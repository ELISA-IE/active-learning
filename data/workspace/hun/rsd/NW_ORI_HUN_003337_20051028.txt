Duplázódhat az orosz-magyar kereskedelem

Megduplázódik két éves összevetésben az orosz-magyar kereskedelemi forgalom. Székely Árpád nagykövet szerint a forgalom 2005 decemberében átlépi az ötmilliárd dolláros határt.

Az orosz-magyar külkereskedelem forgalma ez év végéig meghaladja az 5 milliárd dollárt, amely a 2002-es mérleg duplája - mondta az oroszországi magyar nagykövet, Székely Árpád október 28-án Csebokszariban, Volgai körzetbeli látogatásán.

Az elmúlt három évben megerősödtek a két ország kereskedelmi kapcsolatai. A 2002-es évi forgalmunk 2,5 milliárd dollár körül volt, 2005 végéig megduplázzuk ezt, átlépve így az 5 milliárdos határt - mondta a nagykövet. Az Oroszországba irányuló magyar export ebben az évben 1,2 milliárd dollár lesz, amely emelkedést jelent a tavalyi 910 millió dollárhoz képest.