Kiöntött a Duna Budapestnél

Lezárták a forgalom elől a budai rakpart Mozaik utca és Margit híd közötti szakaszát a Duna áradása miatt. Várható, hogy további szakaszokat is lezárnak a rakparton.

Elterelik el a forgalmat a budai rakpart Mozaik utca és Margit híd közötti szakaszáról, amelyet lezártak a Duna áradása miatt. Elképzelhető, hogy később további szakaszokat is lezárnak a rakparton.

Jelenleg több mint 540 kilométer hosszon van árvízvédelmi készültség a magyarországi folyókon. Első fokú készültség van 395 kilométeren a Dunán, a Mosoni-Dunán, a Rábán, a Marcalon, a Dráván és a Berettyón, II. fokú készültség van érvényben a Murán 50 kilométer hosszon és III. fokú készültség van a Duna felső szakaszán és a Túron 102 kilométeren. A védekezési költség már meghaladta a 26 millió forintot.