Negyedével nőtt az Unilever profitja

Negyedével több az Unilever profitja az első három hónapban, az egy évvel ezelőtti eredménynél. A cég átszervezésekkel lett úrrá az utóbbi két év nehézségein.

Negyedével növekedett az Unilever profitja. A brit-holland háztartási cikk gyártó az első negyedévben 934 millió euró nyereséget könyvelt el adózás után. A Ez részvényenként 0,96 eurónak felel meg, 25 százalékkal több az egy évvel korábbinál; az elemzők 0,71-0,76 euró között várták az eredményt.

Az utóbbi két évben a cég értékesítési nehézségekkel küzdött. Az Unliever közleménye szerint az Európai piac továbbra is nehézkesnek ígérkezik, azonban a fejlődő piacokon jobb szereplést remélnek.

Az utóbbi két év nehézségein egységesítéssel, és szerkezetváltással próbáltak úrrá lenni. Hétről négyre csökkentették a felső vezetés létszámát. Feladták a duális vezetési szerkezetet: a 75 éves hagyománnyal szakítva véget vetettek a két elnök, két igazgatótanács rendszerének, és a holland elnököt, Antony Burgmanst nem-ügyvezető elnökké, az angol elnököt, Patrick Cescaut pedig vezérigazgatóvá nevezték ki.