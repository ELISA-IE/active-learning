Troli elé dőlt egy teherlift a belvárosban

 

Parkoló autókra dőlt egy építkezés teherliftje a Vörösmarty utcában, leszakítva a troli felsővezetékét, néhány méterre a tömegközlekedési jármű előtt - tudta meg az [origo] egy szemtanútól. A Vörösmarty utca 69-es számú épületnél történt baleset miatt leállt a forgalom az utcában, a trolibuszon utazóknak jó ideig nem is engedték elhagyni a járművet. A BKV fődiszpécsere is megerősítette az [origo]-nak, hogy a 72-es 73-as troli vonalán leszakadt a felső vezeték, amiett nem járnak a járművek.

A Budapesti Rendőr-főkapitányság sajtóreferense az [origo]-nak elmondta: tudomása szerint személyi sérülés nem történt, a helyszínen jelenleg a tűzoltók intézkednek.