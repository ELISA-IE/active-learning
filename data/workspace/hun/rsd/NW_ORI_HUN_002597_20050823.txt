Esküvőn buktatták le a drogcsempészeket

Kiterjedt drogcsempész és pénzhamisító banda tagjait fogták el az Egyesült Államokban. Az akció része volt egy álesküvő is, ahova a banda tagjai is hivatalosak voltak. Az esküvői jacht helyett viszont a börtönbe szállították őket. 

Összesen 87 ember ellen emeltek vádat az Egyesült Államokban pénzhamisítás, drog- és cigarettacsempészet miatt. A több városban egyszerre zajló akció során a hatóságok 42 millió dollárt érő csempészett cigarettát, jó minőségű hamis számlákat, valamint kábítószereket és potencianövelő gyógyszereket foglaltak le.

Az akció része volt egy álesküvő New Jersey-ben, ahová hivatalosak voltak a csempészbanda tagjai. A menyasszony és a vőlegény valójában FBI-ügynökök voltak, akik már régóta beépültek a csempész-szervezet tagjai közé. Az esküvőre érkezők úgy tudták, hogy az esküvőt egy jachton szállítják, ahová szervezetten szállítják őket, a jacht helyett viszont a börtönbe vitték őket. Az álesküvő meghívottjai közül nyolc embert tartóztattak le.