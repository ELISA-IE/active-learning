Helyreállt a forgalmi rend Ferihegyen

Helyreállt a forgalmi rend Ferihegyen. A reptéren újra használják azt a pályát, amelyet egy gyorsleguruló építése miatt zártak le. Ha átadják, a gyorsleguruló út másfélszeresére növeli a reptér kapacitását.

Visszaállt a normális közlekedés Ferihegyen A reptéren befejeződött az egyes pályáról levezető gyorsleguruló út építésének első szakasza a pályát visszaállították a forgalomba. "Ismét maradéktalanul be tudjuk tartani a menetrendet, zökkenőmentes lesz a repülőtér forgalma" - jelentette ki Somogyi Tóth Gábor, a reptér forgalmi igazgatója. A pálya újranyitásával megszűnt a Rákoshegy felett ideiglenesen megnövekedett zajszennyezés.

A gyorsleguruló utat várhatóan 2006 tavaszán adják át a forgalomnak. "Várhatóan másfélszeresére növeli majd a reptér kapacitását. Jelenleg Ferihegyen 22 gép száll le óránként az a cél, hogy ezt a számot a gyorslegurulóval 30-ra növeljük" - mondta az [origo]-nak Szollár Domokos, a reptér kommunikációs igazgatója.

Szollár elmondta: a hosszú távú cél az, hogy megduplázzák a reptér fogadóképességét, ehhez azonban további fejlesztésekre van szükség a következő években. "Mindegy, hogy ki a tulajdonos, a fejlesztéseket végre kell hajtani" - jellemezte a helyzetet Szollár az [origo]-nak.