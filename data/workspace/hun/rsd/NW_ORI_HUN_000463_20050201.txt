Szélerőműpark épülhet Hárskúton

13 milliárd forintos beruházással 45 MW teljesítményű szélerőműpark építését tervezi Hárskúton az EETEK Hungary Kft., a projekt jelenleg az engedélyezési fázisban van. A 30 darab szélturbina mintegy 60 000 háztartás ellátására elegendő környezetbarát energiát képes termelni.

A szélerőmű-rendszer mintegy 25 éves élettartama alatt évi 75 000 tonnával képes csökkenteni hazánk CO2-kibocsátását. A beruházás 10-12 embernek biztosítana munkahelyet a megvalósítás, illetve üzemeltetés során - derül ki az EETEK Kft. [origo]-hoz eljuttatott közleményéből.