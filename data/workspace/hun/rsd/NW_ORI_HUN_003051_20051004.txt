Parlament előtt a vasúti törvény

Benyújtotta a parlamentnek a vasúti törvényt a kormány. Az új törvénybe beépítették az európai uniós jogszabályokat. A vasúti törvény értelmében január elsejétől független vasúti hivatal veszi át a MÁV szabályozó szerepét.

Benyújtotta a parlamentnek a vasúti törvényt a kormányzat. A törvény megteremti a vasúti szállítási piac liberalizációját, és véglegesen különválasztja a vasutat az államtól. Amennyiben az Országgyűlés elfogadja a törvényt, a január elsejétől felálló független vasúti hivatal veszi majd át a MÁV-tól a vasúti szabályozás szerepét.

Horváth Zsolt Csaba, a gazdasági és Közlekedési Minisztérium helyettes államtitkára keddi sajtóbeszélgetésén kiemelte: a törvénybe belefoglalták a vasutasok olyan szerzett jogai, mint az utazási kedvezmény, valamint a vasút-egészségügy.

A vasúti törvény elfogadását követően még egy törvényt dolgoznak ki a közlekedési tárcánál: független közlekedési balesetvizsgáló intézetet - eddig a balesetvizsgálattal kapcsolatos feladatokat is a MÁV végezte.