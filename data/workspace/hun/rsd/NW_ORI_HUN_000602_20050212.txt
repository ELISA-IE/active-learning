Több száz halott és eltűnt a pakisztáni áradásokban

Legalább 230 halottja van a pénteki pakisztáni gátszakadás és a két hete tartó esőzések miatt kialakult áradásoknak. Az áldozatok száma azonban tovább emelkedhet, 400 embert eltűntként tartanak nyilván - írja a BBC News.

Ezer embert kellett helikopterekkel kimenteni otthonukból Pakisztánban, ahol a pénteki gátszakadás áldozatainak száma 230-ra emelkedett, 400 embert pedig még mindig keresnek. A gátszakadás utáni áradásuk több helyen indítottak sárlavinákat és okoztak földcsuszamlásokat, amikben szintén sokan életüket vesztették.

A helyzetet tovább rontja a két hete tartó esőzés és hóesés. Az áradás öt falut teljesen elmosott - írja a BBC News. Az otthontalanná vált emberek kimetésében és a segélyek elosztásában 3 ezer katona segít, de a hatóságok szerint nagy az esélye, hogy az áldozatok száma tovább nő.

Az áradásokban megrongálódotak a távvezetékek és a villamoshálózat is. Több helyen járhatatlanná váltak az utak, néhány híd pedig leomlott.