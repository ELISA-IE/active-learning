Megölték az iraki al-Kaida egyik vezetőjét

Az amerikai és az iraki hadsereg közös hadművelete során likvidálták az al-Kaida második számú iraki vezetőjét. A terrorcsoport vezetője, Abu Muszad az-Zarkavi még bujkál.

Megölték az iraki al-Kaida második számú vezetőjét abban a hadműveletben, amelyet amerikai és iraki csapatok indítottak a terrorhálózat helyi szervezetének felszámolására - írja a CNN. Az amerikai parancsnokság megerősítette Abu Azzam likvidálását, további részleteket azonban nem közöltek a történtekről. Az iraki terrorcsoport vezetőjét, Abu Muszad az-Zarkavit eddig a 25 millió dolláros vérdíj ellenére sem tudták kézre keríteni.