Jelentősen drágul a kenyér novemberben

Novemberben mintegy 10 százalékos áremelésre kell felkészülni a kenyérféleségeknél, és a péksüteményeknél. A kereskedők nagy része ugyanis megegyezett erről a pékekkel.

November első két hetében előreláthatólag tíz százalékkal drágulnak a péktermékek, a kereskedők ugyanis elfogadták, hogy az ágazat súlyos helyzetbe kerülne e nélkül - nyilatkozta a Világgazdaságnak Ilonka Boldizsár, a Magyar Pékszövetség elnöke.

A pékek egyébként az idén már kétszer megpróbálták emelni áraikat, ezek a törekvések azonban sikertelenek maradtak. Teljes mértékben azonban most sem örülhetnek a pékek, hiszen 20 százalékos áremelési terük helyett sikerült 10 százalékot elérni.

Mindezek alapján a péksütemények nettó átadási ára darabonként 1-1,30 forinttal emelkedhet a 10-13 forintos jelenlegi szinthez képest. A fehér kenyérnél novembertől 13 forinttal magasabb árakat várhatunk kilogrammonként, ami 105 és 135 forint közötti átadási árat jelent majd, erre még rárakodik az általános forgalmi adó, és az üzletek árrése.

Az áremelkedést egyébként a gáz drágulása kényszeríti ki, de egyéb költségtényezők is hozzájárulnak. Az ágazat nehéz helyzetét jellemzi, hogy az első félévben 34 pékség szűnt meg, a tavalyi 54 után 