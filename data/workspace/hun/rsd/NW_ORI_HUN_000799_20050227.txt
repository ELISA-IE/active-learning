Először hallgatott a vasárnapi áldáson a pápa

Kórházi ágyából osztott vasárnapi áldását a pápa, aki nem tud beszélni, ezért szövegét egy segítője olvasta fel mellette állva. Ilyenre nem volt példa II. János Pál 26 éve tartó pápasága alatt egyszer sem - írja a BBC News.

Pápaságának 26 éves története alatt először fordul elő, hogy nem II. János Pál mondja a vasárnapi áldást - írja a BBC News. Szavait egy mellette álló segítője olvasta fel. A Vatikán szerint a pápa múlt heti betegsége után segítség nélkül lélegzik, de beszélni még nem tud.

A 84 éves pápa csütörtökön került kórházba légzési panaszokkal. Az orvosok sebészeti beavatkozást végeztek rajta, hogy megkönnyítség légzését. Azt egyelőre nem lehet tudni, hogy II. János Pál mikor lesz képes ismét megszólalni. Február elején is kórházba került tíz napra megfázásos tünetekkel.

Vasárnapi áldását kórházi ágyából tartotta meg. Néhány pillanatra megjelent tólószékében ülve kórterme ablakában.

A pápa eddig mindig megjelent személyesen a hívek előtt a vásárnapi áldáson. Még 1981-ben is, miután egy merénylő lövedéke megsebesítette, illetve 1992-ben miután daganatot távolítottak el szervezetéből.