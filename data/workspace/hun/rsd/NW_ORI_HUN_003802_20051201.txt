Az év ingatlanüzlete lehet az Európa Torony

Az idei év legnagyobb ingatlanpiaci üzlete lesz az Árpád-hídnál épülő Európa Torony eladása - állítja a CPB Hungária. Az épületet az Erste Bank ingatlanalapja vette meg és majd a pénzintézet bérli.

Az Árpád-híd pesti hídfőjénél jövő tavaszra megépülő, 17 emeletes Európa Torony nevű épületet, az osztrák CPB Immobilientreuhand magyarországi leányvállalata, a CPB Hungária közvetítésével vásárolta meg az Immofinanz-csoporttól az Erste Nyíltvégű Ingatlan Alap és szinte teljes egészében az Erste Bank Hungary bérli majd. 

A 17 szintes toronyház több, mint 41 ezer négyzetméter hasznos területet kínál, így lehetőséget ad az Erste Banknak, hogy az eddig több, kisebb épületben elhelyezett egységét egy székhelyre összevonja..

A CPB Hungária ezzel, valamit néhány további üzlet megkötésével, néhány hónap alatt, mintegy 31 ezer négyzetméter irodaterületet közvetített és a budapesti nemzetközi ingatlanközvetítők élvonalába került.  