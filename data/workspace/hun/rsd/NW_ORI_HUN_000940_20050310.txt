Növelte nyereségét az RTL-csoport

Európa legnagyobb televíziós társasága, az RTL jelentősen növelte nyereségét tavaly, elsősorban a FremantleMedia műsorkészítő leányvállalat jó eredményeinek köszönhetően. Az üzemi eredmény összehasonlítható alapon 21 százalékkal 717 millió euróra nőtt.

A 90 százalékban a Bertelsmann-csoport tulajdonában lévő RTL árbevétele 2,2 százalékkal 4,9 milliárd euróra nőtt annak ellenére, hogy Németországban és Hollandiában egyaránt rossz volt a hirdetési piac. Az idei év első két hónapja vegyes eredményeket hozott, így egyelőre nehéz megjósolni a kilátásokat, közölte csütörtökön az RTL.