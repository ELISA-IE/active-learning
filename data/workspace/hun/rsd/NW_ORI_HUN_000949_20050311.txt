Csőtörés a Budaörsi úton

 

Csőtörés lassítja a forgalmat a Budaörsi út Petőfi laktanya előtti szakaszán a Budapestről kifelé vezető oldalon - közölte pénteken reggel a közterületfenntartó vállalat szóvivője. Szegedi Péter elmondta, hogy a kora reggeli órákban egy 150 mm-es cső törött el a Budaörsi út említett szakaszán, és nagy víztócsák keletkeztek a kifelé menő sávokban. A szóvivő hozzátette, hogy a vizet a forgalom teljes mértékben széthordja, és a mínusz 5 fokos hidegben ebből óriási balesetek keletkezhetnek. A Fővárosi Közterületfenntartó Vállalat folyamatosan végzi a terület teljes síkosságmentesítését. A vízművek pedig elzárta a vizet és megkezdte a hiba kijavítását. 