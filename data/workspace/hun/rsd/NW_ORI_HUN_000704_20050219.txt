Hegymászókat sodort el a lavina

Négy hegymászót sodort el a lavina az Alpokban szombaton. Ketten közülük meghaltak, ketten csonttörésekkel kerültek kórházba.

Két hegymászó csapatot sodort el szombaton hólavina az Alpok olaszországi részén. Az egyik csoport 2200 méteres magasságban kirándult, amikor közelükben megindult a hógörgeteg. Egy férfi életét vesztette, egy másikat csonttörésekkel szállítottak az Insbrucki klinikára.

A második baleset Vipiteno közelében történt. Itt egy alpinista szörnyet halt, miután 200 métert zuhant egy szakadékba. Társát súlyos sérülésekkel vitték kórházba. Az Alpokban hetek óta komoly lavinaveszélyre figyelmeztetnek.