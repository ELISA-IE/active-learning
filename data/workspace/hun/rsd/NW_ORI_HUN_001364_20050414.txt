Péntektől nincs távfűtés

Április 15-én pénteken minden olyan épületben leállítja a távfűtést a Budapesti Távhőszolgáltató (Főtáv) Rt, amelynek képviselője nem kötött külön szerződést a fűtési idény utáni időszakra - írja a Népszabadság. 

A lap szerint a szolgáltatás fenntartására azért van lehetőség április 15-e után is, mivel az átalánydíj - és ezzel a hivatalos fűtési idény is - megszűnt. A budapesti épületek többségében erről meg is állapodtak a szolgáltatóval. Aki azonban nem kötött erre vonatkozó szerződést, illetve a közös képviselő sem rendelkezik másképpen, ott hidegek lesznek a radiátorok. 

Április 15-e után kétféle feltételhez lehet kötni a szolgáltatás fenntartását, vagy kijelölnek egy dátumot, ami után nem kérnek fűtést, vagy a napi átlaghőmérsékletet határozzák meg, ami fölött kikapcsoltatják a szolgáltatást - írja a Népszabadság.