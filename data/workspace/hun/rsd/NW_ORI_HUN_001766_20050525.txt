Elárverezik a pápa egykori lakását is

 

Elárverezik a pápa egykori, Bonn közelében fekvő lakását, amelyet 1959 és 1963 között bérelt Joseph Ratzinger, amikor teológiát tanított a helyi egyetemen. A tulajdonos a pápa volt autójának felettébb sikeres árverésén bátorodott fel. A 9500 euróért megvásárolt Volkswagen Golfot hússzoros áron adta el egy 21 éves fiatalember. A kocsit azonban a pápa sohasem vezette, mivel nincs is jogosítványa. A lakásban viszont tényleg lakott. A licitálóknak még bő három hetük van ajánlattételre.