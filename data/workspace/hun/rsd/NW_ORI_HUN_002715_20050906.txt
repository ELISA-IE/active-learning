Konzervatív államban győztek a melegek

A legnépesebb amerikai állam, Kalifornia szenátusa megszavazta az azonos neműek házasságának elismerését. Ez az első eset az Egyesült Államokban, hogy egy törvényhozó testület az azonos neműek házassága mellett foglalt állást - írja a pride.hu.

Kalifornia szenátusa 21:15 arányban megszavazta az azonos neműek házasságának elismerését - írja a pride.hu. A homoszexuálisok házasságát engedélyező törvényt még el kell fogadnia a képviselőháznak is, amely júniusban még kis többséggel elutasította. Ha az alsóház elfogadja, már csak Arnold Schwarzenegger kaliforniai kormányzó vétózhatja meg az azonos neműek házasságának elismerését.

Az azonos neműek házasságát egyedüliként elismerő Massachusettsben bírósági határozat kényszerítette ki a melegek párkapcsolatának elismerését. Vermontban ugyancsak legfelsőbb bírósági határozat nyomán ismerték el 2000-ben a regisztrált párkapcsolatot, Connecticutban ugyan a helyi parlament döntött, de nem a melegek házasságát, hanem csak a bejegyzett párkapcsolatát ismerik el 2005 októberétől.